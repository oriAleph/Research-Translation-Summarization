<refset setid="newstestB2016" srclang="any" trglang="fi">
<doc sysid="ref" docid="aamulehti.fi.22966" genre="news" origlang="fi">
<p>
<seg id="1">Tampereella karkuteillä ollut 9-vuotias poika löytyi</seg>
<seg id="2">Poliisilla on ollut etsintätehtävä 9-vuotiaan pojan karkumatkan takia Tampereella tiistaina illalla.</seg>
<seg id="3">Länsi-Tampereelta kaverinsa kanssa liikkeelle lähtenyttä poikaa koskeva katoamisilmoitus on levinnyt sosiaalisessa mediassa.</seg>
<seg id="4">Poliisin tilannekeskuksen mukaan poikaan on saatu yhteys, eikä hänellä ole hengen- ja terveyden vaaraa.</seg>
<seg id="5">Pojan isä kertoi Ilta-Sanomille puolenyön tietämissä, että poika on löytynyt.</seg>
<seg id="6">Hän on kunnossa ja nyt aloitamme jälkiselvittelyt.</seg>
<seg id="7">Poika löytyi kodin lähialueelta, isä kertoi.</seg>
</p>
</doc>
<doc sysid="ref" docid="aamulehti.fi.22968" genre="news" origlang="fi">
<p>
<seg id="1">Ronaldo taas hurjana - repi maalieroa Messiin</seg>
<seg id="2">Cristiano Ronaldo iski viisi maalia Espanjan liigassa viikonloppuna ja jatkoi tehtailuaan myös Mestarien liigassa.</seg>
<seg id="3">Lionel Messin ja Cristiano Ronaldon välinen taisto Mestarien liigan maalikuninkuudesta kääntyi ainakin hetkeksi jälkimmäisen eduksi.</seg>
<seg id="4">Real Madridin Ronaldo siirtyi yksin kaikkien aikojen maalintekijätilaston kärkeen, kun hän ampui vierailija Shahtar Donetskin verkkoon kaksi osumaa rangaistuspotkuista ja yhden pelitilanteesta.</seg>
<seg id="5">Ronaldo nosti maalisaldonsa 80:een, kun ennen tiistaita hänen kanssaan tasalukemassa olleella Barcelonan Messillä on koossa 77 osumaa.</seg>
<seg id="6">Real voitti ottelun 4-0.</seg>
<seg id="7">Juventus on alkukaudesta kompuroinut Italian jalkapalloliigassa Serie A:ssa, mutta Mestarien liigan D-lohkossa se aloitti väkevästi 2-1-vierasvoitolla Manchester Citystä.</seg>
<seg id="8">Voittomaalin teki runsaat kymmenen minuuttia ennen loppua Juventuksen Alvaro Morata.</seg>
<seg id="9">Cityn hyökkäystä tylsytti polvivaivaisen Sergei Agueron poissaolo.</seg>
<seg id="10">Viikonlopun valioliigapelissä loukkaantunut Aguero tuli kentälle vasta viimeisellä kymmenminuuttisella.</seg>
<seg id="11">Myös Manchesterin toinen seura United koki kovia Hollannissa PSV Endhovenia vastaan kärsittyään 1-2-tappion.</seg>
<seg id="12">ManU:n 20-vuotiaan laitapuolustajan Luke Shaw'n vierasottelu ehti kestää vain varttitunnin.</seg>
<seg id="13">PSV:n Hector Morenon vaarallisen näköinen liukutaklaus osui maalia kohti hyökännyttä ManU-pakkia niin pahasti, että Shaw'lta todennäköisesti murtui sääriluu.</seg>
<seg id="14">Shaw makasi Eindhovenin kotistadionin nurmella kymmenkunta minuuttia ennen kuin lääkintähenkilöstö lähti kuljettamaan häntä sairaalahoitoon.</seg>
<seg id="15">Memphis Depay vei vieraat 41. minuutilla 1-0-johtoon, mutta ManU:n ilo kesti vain muutaman minuutin.</seg>
<seg id="16">Moreno tasoitti ennen taukoa lisäajalla.</seg>
<seg id="17">PSV:n voittomaalin teki toisella puoliajalla Luciano Narsingh.</seg>
<seg id="18">Maalinteon kauden Mestarien liigassa aloitti A-lohkon Paris Saint-Germain.</seg>
<seg id="19">Asialla oli Manchester Unitedin paidan PSG-nuttuun vaihtanut argentiinalainen Angel Di Maria.</seg>
<seg id="20">Di Maria murtautui läpi oikealta ja nosti pallon takanurkkaan ohi Malmön maalivahdin Johan Wilandin.</seg>
<seg id="21">Edinson Cavani teki toisella puoliajalle PSG:lle 2-0.</seg>
<seg id="22">PSG:tä on veikkailtu kauden menestyjien joukkoon.</seg>
<seg id="23">Olettamus ei ole väärä, mutta liigan pikkuseuroihin kuuluva Malmö ei ole paras mahdollinen vertailukohde.</seg>
<seg id="24">PSG:n tähtihyökkääjä Zlatan Ibrahimovic kohtasi ensi kertaa ammattilaisuransa lähtöseuransa Malmö FF:n.</seg>
<seg id="25">Ibrahimovic aloitti uransa Malmössä vuonna 1999.</seg>
<seg id="26">Roman Eremenko pelasi 90 minuuttia, kun hänen joukkueensa Moskovan TsSKA hävisi B-lohkon ottelussa Saksassa Wolfsburgille 0-1.</seg>
</p>
</doc>
<doc sysid="ref" docid="aamulehti.fi.22996" genre="news" origlang="fi">
<p>
<seg id="1">Oppositiopuolue vaati välittömästi eroa - presidentti piti väärän puheen</seg>
<seg id="2">Zimbabwen presidentti Robert Mugabe piti saman puheen, jonka hän oli pitänyt kuukausi sitten.</seg>
<seg id="3">Zimbabwen presidentti Robert Mugabe on pitänyt maan parlamentissa uudestaan saman puheen, jonka hän piti viime kuun lopulla.</seg>
<seg id="4">Mugabe ei 25-minuuttisen puheensa aikana ilmeisesti tajunnut puheen olevan sama.</seg>
<seg id="5">Puhe herätti epäilyksiä siitä, onko 91-vuotias Mugabe täysissä hengen voimissa.</seg>
<seg id="6">Pääoppositiopuolue MDC vaati Mugabea eroamaan tehtävästään, koska tämä on liian vanha hallitsemaan.</seg>
<seg id="7">Mugaben avustajat kiirehtivät sanomaan, että sekaannus oli tapahtunut pelkästään Mugaben esikunnassa ja että presidentti ei ollut tehnyt mitään väärää.</seg>
<seg id="8">Mugaben puhe käsitteli aiemmin ja nyt Kiinan vaikutusta maan talouteen.</seg>
</p>
</doc>
<doc sysid="ref" docid="aamulehti.fi.23001" genre="news" origlang="fi">
<p>
<seg id="1">Saksa ja Itävalta haluavat ylimääräisen huippukokouksen pakolaiskriisistä</seg>
<seg id="2">Saksa ja Itävalta ovat esittäneet ensi viikolle ylimääräistä EU-johtajien huippukokousta pakolaiskriisin takia.</seg>
<seg id="3">Huippukokouksia johtava Eurooppa-neuvoston puheenjohtaja Donald Tusk arvioi pyyntöä.</seg>
<seg id="4">Saksan liittokanslerin Angela Merkelin mukaan valtiojohtajien tulisi keskustella yhteistyöstä lähtömaiden kanssa sekä siitä, miten Eurooppaan tulevat saataisiin tehokkaammin rekisteröityä.</seg>
<seg id="5">Neuvottelut turvapaikanhakijoita koskevista kiintiöistä kuuluvat Merkelin mukaan sisäministerien pöytään.</seg>
</p>
</doc>
<doc sysid="ref" docid="abcnews.151477" genre="news" origlang="en">
<p>
<seg id="1">Professori myöntää hätäpuhelussa ampuneensa tyttöystävänsä</seg>
<seg id="2">Yliopiston professori Shannon Lamb pyysi hätäpuhelussa ääni hieman täristen poliisia kotiinsa ja kertoi ampuneensa tyttöystävänsä.</seg>
<seg id="3">Lamb mainitsi erityisesti, että heidän rakas koiransa oli paikalla ja elossa ja luultavasti peloissaan. Professori kertoi, että kuolleen naisen perheen yhteystiedot olisivat naisen puhelimessa.</seg>
<seg id="4">Talon sisältä poliisit löysivät Amy Prentissin ruumiin ja valkoiselle asiakirjapaperille käsin kirjoitetun viestin: "Olen hyvin pahoillani ja toivon, että voisin peruuttaa tekoni. Rakastin Amya, ja hän on ainoa nainen, joka koskaan rakasti minua", Lambin allekirjoittamassa kirjeessä luki viranomaisten mukaan.</seg>
<seg id="5">Talossa ei ollut mitään merkkejä siitä, että Lamb, joka opetti kahta verkkokurssia Delta State Universityssä Mississippin Clevelandissä, oli jo matkustanut 500 kilometrin päähän koulun kampukselle. Poliisi löysi kampukselta työhuoneensa ovelta kuolleena pidetyn historian professorin Ethan Schmidtin, jonka Lambin uskotaan ampuneen.</seg>
<seg id="6">Delta State Universityn poliisipäällikkö Lynn Buford totesi, että yliopiston virkavalta sai tiedon ampumisesta kello 10.18 aamulla.</seg>
<seg id="7">Hänen mukaansa Lamb soitti kohtalokkaan hätäpuhelun jonkin aikaa tämän jälkeen.</seg>
<seg id="8">Päivään mahtui vielä yksi kuolemantapaus. Lamb riisti itseltään hengen, kun poliisi tavoitti hänet.</seg>
<seg id="9">Ampumisia seuraavana päivänä opiskelijat ja opetushenkilökunta pysyttelivät visusti lukittujen ovien takana, ja viranomaiset yrittivät yhä selvittää Lambin motiivia.</seg>
<seg id="10">Tutkijat selvittivät yksityiskohtia molemmilla paikkakunnilla, ja Lambin tunteneet opettavat kertoivat miehestä. Tutkijoille syntyi kuva lahjakkaasta mutta kenties ongelmaisesta opettajasta.</seg>
<seg id="11">Opiskelijat sanoivat aina odottaneensa innolla professorin tunteja.</seg>
<seg id="12">Prentissin kuolinpaikkakunnan Gautierin poliisin mukaan professorilla ei ollut aiempaa väkivalta- tai rikostaustaa.</seg>
<seg id="13">Schmidt oli puolestaan maininnut Lambin kirjoittamassaan kirjassa, jossa oli antanut tunnustusta "ihanille ihmisille", joiden kanssa hän sai viettää akateemista elämää.</seg>
<seg id="14">Molemmat työskentelivät yhteiskuntatieteiden ja historian laitoksella, jonka opetushenkilökuntaan kuului 17 henkilöä. Monet opiskelijoista osallistuivat molempien miesten kursseille.</seg>
<seg id="15">Viitteitä ongelmista kuitenkin nousi esiin.</seg>
<seg id="16">Lambia kehunut opiskelija Brandon Beavers kertoi, että professori vaikutti kiihtyneeltä ja hermostuneelta, "kuin hänellä olisi jokin hätänä".</seg>
<seg id="17">Toinen opiskelija Mikel Sykes sanoi, että Lamb oli kertonut hänelle lukuvuoden 2014–2015 lopulla kärsivänsä stressistä.</seg>
<seg id="18">Lamb oli aiemmin anonut Delta State Universityltä sairauslomaa jonkinlaisen terveydellisen ongelman vuoksi.</seg>
<seg id="19">Tänä vuonna hän opetti vain kahta verkkokurssia.</seg>
<seg id="20">Viimeaikaiset muutokset yliopiston palkkauspolitiikassa tarkoittivat, että väitös, jota varten Lamb oli tehnyt kovasti töitä, ei automaattisesti takaisi hänelle apulaisprofessorin virkaa.</seg>
<seg id="21">Yliopiston rehtori William LaForge kertoi, ettei ollut tietoinen ristiriidoista Lambin ja Schmidtin välillä, mutta totesi, että Lambia vaivasi selkeästi jokin.</seg>
<seg id="22">Näihin kysymyksiin Lamb ei voi enää vastata.</seg>
<seg id="23">Kampukselta lähdettyään poliisi selvitti, mitä reittiä Lamb oli tullut Arkansasista Mississippiin.</seg>
<seg id="24">Ennen kuin poliisi tavoitti Lambin, hän oli riistänyt itseltään hengen 38-kaliiperisellä pistoolilla talon takapihalla Mississippin Greenvillessä, noin puolentoista kilometrin päässä hänen vanhempiensa kodista, Washingtonin piirikunnan kuolemansyyntutkija Methel Johnson kertoi.</seg>
<seg id="25">Lambin auto oli yhä käynnissä pihatiellä.</seg>
<seg id="26">Poliisille ei heti selvinnyt, miksi Lamb oli mennyt juuri tälle talolle. Johnson kertoi kuitenkin uskovansa, että mies tunsi talon asukkaat.</seg>
<seg id="27">Hän vietti nuoruutensa alueella.</seg>
<seg id="28">Lamb aloitti työt maantieteen ja kasvatustieteen opettajana yliopistolla, jossa on 3 500 opiskelijaa. Kaupungissa oli 12 000 asukasta vuonna 2009 .</seg>
<seg id="29">Hän sai keväällä tohtorinarvon kasvatustieteessä.</seg>
<seg id="30">Yksi Lambin pitkäaikaisimmista ystävistä kuvasi tätä älykkääksi, karismaattiseksi ja hauskaksi.</seg>
<seg id="31">Carla Hairston kertoi tavanneensa Lambin yhteisten ystävien kautta, kun hän oli itse 15 ja Lamb 20-vuotias.</seg>
<seg id="32">Hän oli ystävineen vielä lukiossa, ja Lamb oli kiinnostava vanhempi tyyppi, joka yritti vuosia opettaa Hairstonille kitaransoittoa.</seg>
<seg id="33">"Lamb oli silloin melkoinen sydäntenmurskaaja.</seg>
<seg id="34">Kaikki tytöt olivat häneen lääpällään", kertoi Hairston, joka on nyt 40-vuotias ja asuu Jacksonin esikaupungissa Brandonissa.</seg>
<seg id="35">Lamb ja Prentiss olivat ilmeisesti tapailleet jonkin aikaa.</seg>
<seg id="36">Hätäpuhelussa Lamb kertoi tappaneensa vaimonsa, mutta minkään asiakirjan mukaan heitä ei ole vihitty.</seg>
<seg id="37">Parilla oli koira nimeltä Lightning, ja he asuivat tiilitalossa joensuistossa Gautierin pikkukaupungissa.</seg>
<seg id="38">Poliisin mukaan koira oli kunnossa.</seg>
<seg id="39">Prentissin entinen aviomies Shawn O'Steen kertoi eronneensa Prentissistä 15 vuotta sitten. Pariskunta oli pysynyt ystävinä, ja heillä on tytär, joka on nyt 19.</seg>
<seg id="40">"Hän oli aivan järkyttynyt", O'Steen sanoi tyttärestään.</seg>
<seg id="41">"Tytär ja äiti olivat parhaat ystävykset."</seg>
<seg id="42">O'Steen ei ollut tavannut Lambiä mutta kuullut tyttäreltään Abigaililtä, että Lamb piti musiikista ja soitti bluesia.</seg>
<seg id="43">Lamb ja Prentiss tapasivat, kun Lamb ja Abigail esiintyivät molemmat kesätapahtumassa kolme vuotta sitten.</seg>
<seg id="44">Myöhemmin he soittivat toisinaan myös yhdessä.</seg>
<seg id="45">O'Steenin mukaan hänen tyttärensä säveltää ja esittää omaa musiikkia.</seg>
<seg id="46">Prentiss oli sairaanhoitaja, joka teki monelle yritykselle töitä verkon kautta.</seg>
<seg id="47">Mike Shaffer, baarimikko ja osa-aikainen viihdekoordinaattori vaatimattomassa The Julep Room -ravintolassa Gautierin ulkopuolella, kertoi nähneensä Lambin ja Prentissin 5. syyskuuta, kun Lamb oli soittanut kitaraa ja huuliharppua harvalukuiselle yleisölle.</seg>
<seg id="48">Mikään ei kielinyt siitä, että jokin olisi ollut pielessä.</seg>
<seg id="49">"Iloinen pariskunta", Shaffer sanoi.</seg>
<seg id="50">"Vitsailimme yhdessä.</seg>
<seg id="51">Molemmilla oli hyvä huumorintaju."</seg>
<seg id="52">"Surmansa saanut professori Schmidt ohjasi ensimmäisen vuoden seminaareja ja oli erikoistunut intiaanien ja siirtomaa-ajan historiaan", englannin professori Don Allan Mitchell kertoi.</seg>
<seg id="53">Hän oli naimisissa, ja hänellä oli kolme pientä lasta.</seg>
<seg id="54">Hän opiskeli Emporia State Universityssä Kansasissa ja oli oman veljeskuntansa ja ylioppilaskunnan puheenjohtaja.</seg>
<seg id="55">Delta State Universityn kampuksella Clevelandissa on 900 ihmistä kokoontui muistotilaisuuteen kynttilänvalossa. Mukana oli opetushenkilökuntaa, muuta henkilökuntaa, opiskelijoita ja alueen asukkaita.</seg>
<seg id="56">Schmidtin vaimo Liz ja veli Jeff Schmidt osallistuivat myös öiseen tilaisuuteen, jossa yliopiston kuoro esitti kappaleet "Bright Morning Star" ja "Amazing Grace."</seg>
<seg id="57">Opetus jatkuu keskiviikkona.</seg>
<seg id="58">"Yritämme saada opiskelijat palaamaan," LaForge sanoi.</seg>
<seg id="59">"Kriisitilanne on ohitse.</seg>
<seg id="60">Tämä on parantava päivä."</seg>
<seg id="61">Amy ja Rogelio Solis raportoivat Mississippin Clevelandistä.</seg>
<seg id="62">Avustavat toimittajat: Associated Pressin toimittajat Emily Wagster Pettus Mississippin Greenvillessä ja Rebecca Santana New Orleansissa.</seg>
<seg id="63">Juttua on oikaistu, sillä poliisi kertoo nyt, että Lamb soitti hätäpuhelun Schmidtin ampumisen jälkeen. Lisäksi tarkennettiin, että vaikka Lamb viittasi hätäpuhelussa Prentissiin vaimonaan, ei heidän avioliitostaan ole todisteita.</seg>
</p>
</doc>
<doc sysid="ref" docid="abcnews.151490" genre="news" origlang="en">
<p>
<seg id="1">Toys R Us aikoo palkata vähemmän kausityöntekijöitä</seg>
<seg id="2">Toys R Us -yritys ei aio palkata yhtä paljon kausityöntekijöitä kuin viime vuonna. Lelujen ja vauvojen tuotteiden jälleenmyyjä kuitenkin kertoo tarjoavansa nykyisille työntekijöilleen ja kausityöntekijöille mahdollisuuden lisätyötunteihin.</seg>
<seg id="3">Yritys aikoo palkata 40 000 henkilöä myymälöihin ja jakelukeskuksiin eri puolille maata. Vuonna 2014 se palkkasi 45 000 kausityöntekijä.</seg>
<seg id="4">Suurin osa työpaikoista on osa-aikaisia.</seg>
<seg id="5">Hakijoiden haastattelut aloitetaan tässä kuussa, ja uudet työntekijät aloittavat loka–joulukuussa.</seg>
<seg id="6">Vaikka lomakauteen on vielä kuukausia, kaupan alan sesonki lähestyy hyvää vauhtia, ja yritykset valmistautuvat palkkaamalla tilapäistä työvoimaa myymälöihin sekä tavaroiden lähetykseen ja toimitukseen.</seg>
</p>
</doc>
<doc sysid="ref" docid="abcnews.151520" genre="news" origlang="en">
<p>
<seg id="1">Michael J. Fox vitsailee "treffeistään" prinsessa Dianan kanssa</seg>
<seg id="2">Paluu tulevaisuuteen -elokuvan ensi-ilta oli Michael J. Foxin uran kannalta merkittävä hetki.</seg>
<seg id="3">Ensi-illalla oli myös henkilökohtainen merkitys.</seg>
<seg id="4">"Istuimme teatterissa ja odotimme kuninkaallisten saapumista. Huomasin, että vieressäni oli tyhjä paikka. Minulle valkeni, että prinsessa Diana on tulossa minun viereeni", Fox kertoi tulevan Back in Time -dokumentin trailerissa.</seg>
<seg id="5">"Kun elokuva alkoi, tajusin että tilanne muistutti kovasti treffejä Walesin prinsessan kanssa."</seg>
<seg id="6">Back in Time -dokumentti liittyy Paluu tulevaisuuteen -elokuviin, ja dokumentissa haastatellaan Foxin lisäksi Lea Thompsonia ja Christopher Lloydia sekä ohjaaja Robert Zemeckistä ja tuottaja Steven Spielbergiä.</seg>
<seg id="7">Paluu tulevaisuuteen -elokuva sai ensi-iltansa 30 vuotta sitten.</seg>
<seg id="8">"Tämä elokuva on minulle ehdottomasti kaikkien aikojen aikamatkaelokuva", Spielberg totesi.</seg>
<seg id="9">Back in Time julkaistaan VOD- ja DVD-muodossa, ja sitä esitetään valikoiduissa elokuvateattereissa lokakuusta alkaen.</seg>
</p>
</doc>
<doc sysid="ref" docid="abcnews.151610" genre="news" origlang="en">
<p>
<seg id="1">YK:n pääsihteeri: ei sotilaallista ratkaisua Syyriassa</seg>
<seg id="2">YK:n pääsihteeri Ban Ki-moon kommentoi Venäjän tehostettuja sotatoimia ja toteaa, ettei lähes viisivuotiseen konfliktiin ole sotilaallista ratkaisua ja että aseet vain tuovat lisää väkivaltaa ja kärsimystä miljoonille ihmisille.</seg>
<seg id="3">Pääsihteeri kehotti jälleen kaikkia osapuolia, myös jakaantunutta YK:n turvallisuusneuvostoa yhdistämään voimansa ja tukemaan kattavia neuvotteluja poliittisen ratkaisun löytämiseksi.</seg>
<seg id="4">Keskiviikkona pidetyssä lehdistötilaisuudessa Ban kertoi aikeistaan tavata turvallisuusneuvoston viisi pysyvää jäsenmaata, Yhdysvallat, Venäjä, Kiina, Iso-Britannia ja Ranska, keskustellakseen Syyrian tilanteesta. Tapaaminen ajoittuisi myöhemmin tässä kuussa järjestettävän YK:n yleiskokouksen ministeriviikon yhteyteen.</seg>
<seg id="5">Ban pahoitteli sitä, että turvallisuusneuvoston, Syyrian kansan ja alueellisten mahtien hajaannus ovat aiheuttaneet tilanteen, jota on mahdotonta ratkaista.</seg>
<seg id="6">Ban kehotti viittä pysyvää jäsenmaata osoittamaan Syyrian kriisin yhteydessä samanlaista solidaarisuutta ja yhtenäisyyttä, joilla saavutettiin Iranin ydinsopimus.</seg>
</p>
</doc>
<doc sysid="ref" docid="abcnews.151623" genre="news" origlang="en">
<p>
<seg id="1">8 lukua kannatuskyselyistä: Onko Donald Trump tosissaan?</seg>
<seg id="2">Trumpia on yritetty leimata tyhjänpuhujaksi.</seg>
<seg id="3">Häntä on myös pidetty vitsinä.</seg>
<seg id="4">Osa ennustaa Trumpille romahdusta.</seg>
<seg id="5">Republikaanipiireissä on (toistaiseksi) tuloksetta pyritty kaikin keinoin vetämään Trump alas gallupjohdosta.</seg>
<seg id="6">Kymmenen yhdestätoista kansallisesta gallupista osoittaa Donald Trumpille kaksinumeroisia kannatuslukuja. Osa pohtii jo vakavasti, mitä se käytännössä kertoo kiinteistömogulin ehdokkuusmahdollisuuksista.</seg>
<seg id="7">Vaalit ovat tosin vasta alkuvaiheessa.</seg>
<seg id="8">Missään ei vielä ole kuulutettu, että Trump valitaan republikaanien ehdokkaaksi.</seg>
<seg id="9">Asiantuntijat muistuttavat, että tähän aikaan vuonna 2011 gallupkärjessä ollut Rick Perry sai antaa tilaa nousevalle Herman Cainille. Kumpikaan ei lopulta voittanut ehdokasvaalia yhdessäkään osavaltiossa.</seg>
<seg id="10">Trumpilla olisi monesta syystä vaikeaa yleisessä vaalissa.</seg>
<seg id="11">Ulkopuoliset ryhmittymät, kuten Jeb Bushin Super PAC sekä taloudellinen konservatiiviryhmä Club for Growth ovat panneet merkille Trumpin vahvan aseman ja alkaneet kaivaa kuvettaan hänen kaatamisekseen.</seg>
<seg id="12">Seuraavat tuoreet galluptiedot osoittavat, että kiinteistömogulia ei voida sivuuttaa olankohautuksella:</seg>
<seg id="13">Trumpin kannatuksessa on tapahtunut täyskäännös.</seg>
<seg id="14">Juuri ennen kuin Trump ilmoitti asettuvansa ehdokkaaksi kesäkuun puolivälissä, Monmouthin yliopiston gallupin mukaan vain kahdella kymmenestä republikaanista oli kiinteistömogulista myönteinen kuva.</seg>
<seg id="15">Heinäkuun puoliväliin mennessä jo 40 prosentilla oli myönteinen mielikuva.</seg>
<seg id="16">Elokuun alussa vastaava osuus oli 52 prosenttia.</seg>
<seg id="17">Nyt kuudella kymmenestä republikaanista on Donald Trumpista myönteinen mielikuva.</seg>
<seg id="18">Noin kolmella kymmenestä mielikuva on kielteinen.</seg>
<seg id="19">Nämä luvut myös pitävät osavaltioissa, joissa vaalit järjestetään ensimmäisenä.</seg>
<seg id="20">Viimeviikkoisessa Quinnipiac-gallupissa 60 prosentilla republikaaneista oli myönteinen näkemys Trumpista.</seg>
<seg id="21">Kaksi kolmannesta republikaaneista olisi tyytyväisiä Trumpin ehdokkuuteen.</seg>
<seg id="22">CNN:n ja ORC:n gallupissa viime viikolla 67 prosenttia republikaaneista totesi olevansa erittäin tyytyväinen tai tyytyväinen Trumpin mahdolliseen valintaan ehdokkaaksi.</seg>
<seg id="23">Vain kaksi kymmenestä olisi erittäin tyytymätön Trumpin ehdokkuuteen.</seg>
<seg id="24">Ben Carson saa aikaan lähes yhtä innokkaan vastaanoton kuin Trump (43 prosenttia olisi erittäin tyytyväisiä Carsonin ehdokkuuteen ja 40 prosenttia Trumpin ehdokkuuteen).</seg>
<seg id="25">Kuka on seuraavaksi suosituin ehdokas?</seg>
<seg id="26">Kolmantena on Marco Rubio, jonka vastaava kannatusosuus on 21 prosenttia.</seg>
<seg id="27">Toisaalta 47 prosenttia republikaaneista olisi tyytymätön tai erittäin tyytymätön, jos Jeb Bush valittaisiin puolueen ehdokkaaksi.</seg>
<seg id="28">Suurin osa republikaaneista ei pidä Trumpin temperamenttia ongelmallisena.</seg>
<seg id="29">Donald Trumpia on kritisoitu laajalti mahtipontisuudesta ja loukkaavista kommenteista. 52 prosenttia republikaanien kannattajista koko maan laajuisesti pitää kiinteistömogulin ominaisuuksia presidentille sopivina. Näkemykset käyvät ilmi ABC Newsin ja Washington Postin mielipidemittauksesta.</seg>
<seg id="30">Sama lukema pätee Iowaan, jossa puoluekokous järjestetään ensimmäisenä: Quinnipiac-gallupin mukaan 52 prosenttia republikaaneista pitää Trumpin henkilökohtaisia ominaisuuksia puolustusvoimien ylipäällikölle sopivina.</seg>
<seg id="31">ABC:n ja Postin gallupin mukaan kuitenkin 44 prosenttia katsoo, ettei Trump kykene toimimaan tehtävässä tehokkaasti, ja kuusi kymmenestä pitää Trumpin temperamenttia epäsopivana Valkoiseen taloon.</seg>
<seg id="32">Republikaanit alkavat tottua ajatukseen.</seg>
<seg id="33">He alkavat suhtautua Trumpiin tosissaan.</seg>
<seg id="34">Kun republikaaneilta tiedustellaan, kuka valitaan todennäköisimmin puolueen ehdokkaaksi, CNN:n ja ORC:n gallupin mukaan neljä kymmenestä uskoo Trumpin mahdollisuuksiin.</seg>
<seg id="35">Tilanne on muuttunut heinäkuun puolivälin jälkeen, jolloin neljä kymmenestä olisi pannut rahansa likoon Jeb Bushin puolesta.</seg>
<seg id="36">Kokonaisuus: Republikaaneilla ei ole aiemmin ollut kovin luotettavaa kristallipalloa käytössään.</seg>
<seg id="37">Tässä vaiheessa viime vaaleissa neljä kymmenestä republikaanista piti Rick Perryä todennäköisenä ehdokkaana, ja vain 28 prosenttia Mitt Romneyä.</seg>
<seg id="38">Enemmistö näyttää pitävän Trumpin kampanjaa vakuuttavana.</seg>
<seg id="39">Vaikka republikaanit tukisivatkin toista ehdokasta, Trump peittoaa lähes kaikki muut ehdokkaat.</seg>
<seg id="40">Osa asiantuntijoista katsoo, että jakautunut leiri todennäköisesti hyödyttää Trumpia, kun Trumpin vastustajat jakautuvat eri ehdokkaiden kannattajiin.</seg>
<seg id="41">Monmouth Universityn mielipidemittaus syyskuun alussa paljasti, että Trumpin ja lähes kenen tahansa muun republikaaniehdokkaan välisessä kuvitteellisessa kaksinkamppailussa Trump saisi suuremman kannatusjoukon puolelleen lähes aina.</seg>
<seg id="42">Hän johtaa Carly Fiorinaa 13 pisteellä, Marco Rubiota 14 pisteellä, Walkeria 15 pisteellä, Jeb Bushia 19 pisteellä ja Rand Paulia, John Kasichia ja Chris Christietä 33 pisteellä kutakin.</seg>
<seg id="43">Ted Cruzin kanssa hän on tasoissa.</seg>
<seg id="44">Onko Cruz Trumpin ainoa todellinen vastustaja?</seg>
<seg id="45">Ben Carson veisi voiton Trumpista 19 pisteen erolla kuvitteellisessa kaksinkamppailussa.</seg>
<seg id="46">Niukka enemmistö Trumpin kannattajista kertoo jo tehneensä äänestyspäätöksen.</seg>
<seg id="47">CBS:n ja NYT:n tiistaina julkaistun gallupin mukaan reilu puolet Trumpin kannattajista on varma äänestyspäätöksestään.</seg>
<seg id="48">Tilanne voi toki muuttua monesta syystä, ja tällä hetkellä varma äänestäjä voi myös muuttaa mielensä.</seg>
<seg id="49">Trumpin kannattajista 46 prosenttia ei ole tehnyt lopullista päätöstä.</seg>
<seg id="50">Trumpin tämän hetken kovin kilpailija on neurokirurgi Ben Carson, mutta äänestäjät, jotka ovat jo valinneet ehdokkaansa, äänestävät kaksi kertaa todennäköisemmin Trumpia.</seg>
<seg id="51">Kuusi kymmenestä republikaanista yhtyy Trumpin näkemykseen siirtolaisuudesta.</seg>
<seg id="52">Donald Trumpin kutsuttua kampanjapuheessaan kaksi kuukautta sitten Meksikosta tulleita siirtolaisia raiskaajiksi siirtolaisuus on ollut vuoden 2016 kuuma aihe.</seg>
<seg id="53">Osa on huolissaan siitä, että Trumpin mahtipontiset puheet karkottavat tärkeät latinalaisamerikkalaiset äänestäjät republikaanien joukoista ja haittaavat brändin uudistumista.</seg>
<seg id="54">Maanantaina julkaistujen ABC Newsin ja Washington Postin mielipidemittaustulosten mukaan kuusi kymmenestä republikaanista on kuitenkin siirtolaisuuskysymyksissä samoilla linjoilla Trumpin kanssa.</seg>
<seg id="55">Niin kauan kuin siirtolaisuus on valokeilassa, niin on myös Donald Trump.</seg>
<seg id="56">Tyytymättömyys hallintoa kohtaan on huipussaan.</seg>
<seg id="57">Donald Trump ja Ben Carson keräävät tällä hetkellä yhteensä noin puolet republikaanien äänistä. Suosiota lisää merkittävästi se, että molemmat ovat tulleet ehdolle ulkopuolisina.</seg>
<seg id="58">Republikaanijoukoissa halutaan politiikan konkarin sijasta ehdokkaaksi tuore kasvo. ABC Newsin ja Washington Postin uusimman mielipidemittauksen mukaan tätä mieltä oli republikaaneista kuusi kymmenestä.</seg>
<seg id="59">Nämä kaksi ehdokasta ovat myös kiukkuisia Washingtonille.</seg>
<seg id="60">Des Moines Registerin ja Bloombergin Iowassa teettämän mielipidemittauksen mukaan kolme neljästä republikaanista Iowassa on turhautunut republikaanien toimintaan kongressissa: 54 prosenttia on tyytymättömiä ja 21 prosenttia raivon partaalla."</seg>
</p>
</doc>
<doc sysid="ref" docid="bbc.184143" genre="news" origlang="en">
<p>
<seg id="1">Jeremy Corbyn debyytti pääministerin kyselytunnilla</seg>
<seg id="2">Vaalien jälkeen Corbynin ensiesiintymistä pääministerin kyselytunnilla on odotettu innolla</seg>
<seg id="3">Työväenpuolue Labourin uuden keulakuvan Jeremy Corbynin on määrä nousta ensi kertaa mittelemään voimiaan David Cameronin kyselytunnilla myöhemmin.</seg>
<seg id="4">Corbyn esittää ensimmäisen kuudesta kysymyksestään hieman puolenpäivän jälkeen. Tiedotusvälineet ja työväenpuolueen edustajat seurannevat miestä silmä kovana.</seg>
<seg id="5">Corbyn on peräänkuuluttanut vähemmän teatteria ja lisää faktaa viikoittaiseen näytökseen.</seg>
<seg id="6">Hän on myös todennut voivansa jättää väliin osan istunnoista ja jättävänsä ne kollegoilleen.</seg>
<seg id="7">Kohtaamisessa Corbynin johtajuus punnitaan ensi kertaa yhteydessä. Corbyn joutuu parlamentaariseen testiin nyt varjohallituksen kokoamisen ja Corbynin Ammattiliittojen keskusjärjestö TUC:n vuosikokouksessa tiistaina pitämänsä puheen jälkeen.</seg>
<seg id="8">Labour-puolueen keulakuvan päätös vaieta kansallislaulun aikana tiistaina järjestetyissä Ison-Britannian ilmasodan 75-vuotisjuhlallisuuksissa on saanut kritiikkiä osakseen useilta Tory-puolueen edustajilta. Vaitiolo on myös päätynyt useiden sanomalehtien etusivun otsikoihin.</seg>
<seg id="9">Corbynin vaitiolo kansallislauluun aikana herätti huomiota</seg>
<seg id="10">Corbynin edustaja totesi Corbynin seisseen kansallislaulun aikana kunnioittaen hiljaisuudessa Kuninkaallisten ilmavoimien sankaruutta Taistelussa Britanniasta.</seg>
<seg id="11">Corbynin varjohallituksen jäsen Owen Smith kertoi kuitenkin BBC:n Two's Newsnight -ohjelmassa, että olisi kehottanut puolueen johtajaa yhtymään kansallislauluun tämän monarkian vastaisuudesta huolimatta.</seg>
<seg id="12">Kymmenisen varjoministeriä on kieltäytynyt lähtemästä mukaan Corbynin ykköstiimiin vedoten erimielisyyksiin talous-, puolustus- ja ulkoasioissa. Alle kuudesosa puolueesta kannatti alunperin Corbynin valintaa puoluejohtoon.</seg>
<seg id="13">BBC:n politiikan kirjeenvaihtaja Robin Brant katsoo, että poliittiset erimielisyydet Ison-Britannian EU-jäsenyydestä ja hallituksen kiristämistä etuuksien myöntämisehdoista ovat kasaantuneet työväenpuolueessa Corbynin nimityksen jälkeen.</seg>
<seg id="14">Corbyn kertoi TUC:n kokouksessa, että Labour aikoo ehdottaa muutoksia rajoitusten poistamiseksi kokonaan.</seg>
<seg id="15">Tunteja myöhemmin varjohallituksen työ- ja eläkeministeri Smith totesi, että puolueen kanta on erittäin selkeä: se vastustaa ainoastaan hallituksen suunnitelmia laskea rajaa 26 000:sta 23 000 puntaan.</seg>
<seg id="16">Corbyn on viides Labour-johtaja, jonka David Cameron kohtaa kuluneen vuosikymmenen aikana Tory-puolueen johdossa.</seg>
<seg id="17">Uutta lähestymistapaa politiikkaan lupaillut Labour-johtaja sanoo valinneensa Cameronille esitettävät kysymykset yleisöltä saamastaan 30 000 ehdotuksesta.</seg>
<seg id="18">Islington Northin vaalipiiristä valitun Corbynin mukaan kyselytunnilla on liikaa yhteenottoja. Hän lupaakin välttää nokkelaa sanailua ja loanheittoa ja sanoo keskittyvänsä sen sijaan vakaviin aiheisiin, kuten köyhyyteen, epätasa-arvoisuuteen ja nuorten haasteisiin.</seg>
<seg id="19">Corbyn on todennut, että varjoministeri Angela Eagle tuuraa häntä kyselytunneilla esimerkiksi silloin kun Cameron on ulkomaanmatkalla.</seg>
<seg id="20">Corbyn on myös heittänyt ilmaan ajatuksen siitä, että myös muut voisivat päästä toisinaan ääneen. Hän kertoo keskustelleensa asiasta parlamentin alahuoneen puhemiehen John Bercowin kanssa.</seg>
<seg id="21">Corbynin noustua puoluejohtoon vuonna 2005 Cameron totesi haluavansa nukketeatterimaisesta politiikasta, joka usein liitetään kyselytuntiin. Joitakin vuosia myöhemmin hän kuitenkin myönsi epäonnistuneensa pyrkimyksessään.</seg>
<seg id="22">Siitä lähtien, kun kyselytunti televisioitiin ensi kertaa vuonna 1990, sitä on pidetty johtajan arvostelukyvyn, alahuoneen hallinnan ja aseman keskeisenä mittarina. Kriitikkojen mukaan kyselytunnista on kuitenkin tullut karikatyyri, joka kaipaa mittavia uudistuksia.</seg>
</p>
</doc>
<doc sysid="ref" docid="bbc.184189" genre="news" origlang="en">
<p>
<seg id="1">"Shot in Joburg": kodittomista nuorista valokuvaajiksi</seg>
<seg id="2">Johannesburgin keskusta on kodittomalle haastava ympäristö.</seg>
<seg id="3">Entisten katulasten ryhmälle on löytynyt mielekäs tapa oppia ja tienata.</seg>
<seg id="4">"I was shot in Joburg" on voittoa tavoittelematon kuvausstudio, jossa opetetaan kodittomia nuoria valokuvaamaan kotiseutuaan ja ansaitsemaan samalla.</seg>
<seg id="5">BBC News tapasi nuoren, joka on valmistunut hankkeen kautta ensimmäisten joukossa.</seg>
</p>
</doc>
<doc sysid="ref" docid="bbc.184319" genre="news" origlang="en">
<p>
<seg id="1">Julkaise juttuja, kuvia ja videoita BBC Newsin kautta</seg>
<seg id="2">BBC News tuo maailman uutiset ulottuvillesi television, radion ja verkon välityksellä. Haluamme kuitenkin kuulla, mitkä aiheet sinua kiinnostavat.</seg>
<seg id="3">Sinun roolisi uutisten syntymisessä on merkittävä.</seg>
<seg id="4">Oli kyse sitten uutisjutusta tai artikkelista, sinun panoksesi voi olla ratkaisevan tärkeä.</seg>
<seg id="5">Oletko nähnyt tai ollut osallisena uutiskynnyksen ylittävässä tapahtumassa?</seg>
<seg id="6">Onko asuinalueellasi meneillään jotakin merkittävää, outoa tai epätavallista?</seg>
<seg id="7">Haluatko kertoa tarinasi tai antaa meille juttuvinkin?</seg>
<seg id="8">Haluatko nostaa jonkin aiheen koko maailman huulille?</seg>
<seg id="9">Haluatko kertoa oman näkemyksesi?</seg>
<seg id="10">Tai tutustutko mieluummin muiden julkaisemaan sisältöön?</seg>
<seg id="11">BBC:n ohjeet materiaalin lähettämiseksi.</seg>
<seg id="12">Voit osallistua eri tavoin:</seg>
<seg id="13">Ota yhteyttä Twitterissä</seg>
<seg id="14">BBC voi julkaista tviittejäsi ja mainita niiden yhteydessä Twitter-käyttäjätunnuksesi.</seg>
<seg id="15">Lähetä meille WhatsApp-viesti</seg>
<seg id="16">Lähetä kuva, video tai viesti WhatsApp-numeroomme +44 7525 900971.</seg>
<seg id="17">BBC voi halutessaan julkaista tekstiviestejäsi ja kuviasi.</seg>
<seg id="18">Julkaisemme nimesi siinä muodossa kuin ilmoitat sen meille (ellet erikseen kiellä sen julkaisemista), mutta emme koskaan julkaise puhelinnumeroasi.</seg>
<seg id="19">Voit lähettää kuvia, videoita tai tekstiviestejä numeroon 61124.</seg>
<seg id="20">Yhdistyneen kuningaskunnan ulkopuolelta viestit lähetetään kansainväliseen numeroon +44 7624 800 100.</seg>
<seg id="21">Voit ladata BBC News -sovelluksen iOS- ja Android-laitteisiin ja lähettää sovelluksen kautta meille kuvia tai muuta sisältöä.</seg>
<seg id="22">Tarinoita ja kommentteja voi lähettää sähköpostitse osoitteeseen haveyoursay@bbc.co.uk.</seg>
<seg id="23">Tavoitteenamme on lukea kaikki sähköpostit, mutta koska saamme sähköpostia päivittäin suuren määrän, emme voi vastata jokaiseen sähköpostiin henkilökohtaisesti.</seg>
<seg id="24">Kuva-, video- tai äänisisältöä voi lähettää sähköpostitse osoitteeseen yourpics@bbc.co.uk.</seg>
<seg id="25">Jos julkaisemme lähettämääsi aineistoa BBC:n ohjelmissa tai verkkosivustolla, julkaisemme nimesi siinä muodossa kuin ilmoitat sen meille (ellet erikseen kiellä sen julkaisemista), mutta emme koskaan julkaise sähköpostiosoitettasi.</seg>
<seg id="26">Voit myös ladata videoita tai kuvia.</seg>
<seg id="27">Julkaisemme nimesi siinä muodossa kuin ilmoitat sen meille, ellet erikseen kiellä sen julkaisemista.</seg>
</p>
</doc>
<doc sysid="ref" docid="bbc.184506" genre="news" origlang="en">
<p>
<seg id="1">Punta vahvistuu Ison-Britannian palkkojen noustessa</seg>
<seg id="2">Punta vahvistui palkkojen noustessa Isossa-Britanniassa, ja SABMiller veti FTSE 100 -indeksin nousuun.</seg>
<seg id="3">Touko–heinäkuussa palkat nousivat Isossa-Britanniassa 2,9 prosenttia viime vuoden vastaavaan ajanjaksoon verrattuna. Bonuksia ei laskettu mukaan.</seg>
<seg id="4">Ennustettua nopeampi kasvu oli vauhdikkainta sitten vuoden 2009.</seg>
<seg id="5">Punta vahvistui 1 prosentilla, ja sen kurssi noteerattiin 1,5505 dollariin. Punta vahvistui myös suhteessa euroon, ja noteerattiin 1,3730 euroon.</seg>
<seg id="6">FTSE 100 -indeksi nousi 1,49 prosenttia ja päätyi 6,229.21 pisteeseen.</seg>
<seg id="7">Suurimman nousun teki SABMiller, jonka kurssi kipusi 20 prosenttia, kun yritys sai alustavan ostotarjouksen kilpailevalta yritykseltä AB InBeviltä.</seg>
<seg id="8">Toteutuessaan kauppa yhdistäisi maailman kaksi suurinta panimoyritystä ja toisi saman katon alle brändit, joihin kuuluvat esimerkiksi Budweiser, Stella Artois, Peroni ja Grolsch.</seg>
<seg id="9">Burberryn osake nousi 0,9 prosenttia ylellisyystuotteisiin keskittyvän kilpailevan Richemont-konsernin positiivisten tuloksen vanavedessä.</seg>
<seg id="10">Richemontin tuoreimmat myyntiluvut ovat ennustetta paremmat. Myynnin kehitys oli nousujohteista myös Burberryn avainmarkkinoilla Kiinassa.</seg>
<seg id="11">Glencoren osake nousi 5 prosenttia kaivosjätin ilmoitettua aikeistaan kerätä osakeannilla 2,5 miljardia dollaria osana velkojen vähentämisstrategiaansa.</seg>
<seg id="12">Pakkaus- ja paperikonserni Mondin osakkeet olivat suurin putoaja 4,3 prosentin pudotuksellaan, kun Goldman Sachs pudotti yrityksen osakkeiden hintaa myyntitarkoituksessa.</seg>
<seg id="13">JD Sportsin kurssi nousi 3,1 prosenttia urheilualan yrityksen tiedotettua, että sen tuotto ennen veroja nousee 83 prosenttia 46,6 miljoonaan puntaan.</seg>
</p>
</doc>
<doc sysid="ref" docid="bbc.184507" genre="news" origlang="en">
<p>
<seg id="1">JD Sports -pomo: suuremmat palkkamenot voisivat haitata laajenemista</seg>
<seg id="2">JD Sportsin johtoryhmän puheenjohtaja Peter Cowgillin mukaan vähimmäispalkan nosto Yhdistyneessä kuningaskunnassa merkitsisi lisää ostovoimaa mahdollisille asiakkaille.</seg>
<seg id="3">Lisääntynyt ostovoima ei kuitenkaan riitä kattamaan yritykselle koituvia suurempia työvoimakustannuksia.</seg>
<seg id="4">Cowgillin mukaan työvoimakustannusten nousu voi vaarantaa JD Sportsin laajentumissuunnitelmat ja vähentää lisätyövoiman tarvetta.</seg>
</p>
</doc>
<doc sysid="ref" docid="brisbanetimes.com.au.80402" genre="news" origlang="en">
<p>
<seg id="1">Metcash lanseeraa ruohonjuurikampanjan Aldin vyörytystä vastaan</seg>
<seg id="2">Metcash pyrkii turvaamaan IGA-myymälänsä Aldin valtaukselta Etelä- ja Länsi-Australiassa.</seg>
<seg id="3">Elintarvikkeiden tukkumyyjä Metcash on käynnistänyt ruohonjuurikampanjan säilyttääkseen IGA-vähittäiskauppojen markkinaosuuden Etelä- ja Länsi-Australiassa Aldin 700 miljoonan Australian dollarin invaasiota vastaan.</seg>
<seg id="4">Aldi aikoo avata kaksi jakelukeskusta ja ensimmäisen jopa 120 myymälästä Etelä- ja Länsi-Australiassa ensi vuoden alussa. Metcast ja IGA-supermarketit lujittavat suhteitaan paikallisiin elintarvikkeiden toimittajiin ja rakentavat IGA-brändiä markkinoinnilla valtavirtaviestimissä ja sosiaalisessa mediassa sekä järjestämällä Adelaide-show'n kaltaisia tapahtumia.</seg>
<seg id="5">IGA-myymälät ja tavarantoimittajat sekä monet brändit ovat mukana kampanjassa. Esimerkiksi Dunsborough'ssa sijaitseva jäätelötehdas Simmo tarjoaa maistiaisia IGA-myymälöissä, ja kauppiaat myyvät kanta-asiakkaille lippuja Etelä-Australian jalkapalloliigan peleihin alennushintaan.</seg>
<seg id="6">Metcashin odotetaan julkistavan tarkempia tietoja puolustusstrategiastaan 29. syyskuuta, jolloin elintarvike-, alkoholi- ja rautakauppatukku järjestää vuotuisen sijoitusstrategiapäivän.</seg>
<seg id="7">Kyse on merkittävistä markkinoista, sillä Etelä- ja Länsi-Australia muodostavat lähes 30 prosenttia Metcashin IGA-myymälöiden jalanjäljestä, ja näillä alueilla katetuotto on suurempi kuin itäisten osavaltioiden IGA-myymäläverkostolla.</seg>
<seg id="8">Etelä- ja länsiaustralialaiset kuluttajat tunnetaan nurkkakuntaisuudestaan, ja IGA-kauppiailla onkin alueella huomattavasti suurempi markkinaosuus kuin NSW:ssä, Victoriassa ja Queenslandissä. Etelä-Australiassa markkinaosuus on 30 prosenttia ja Länsi-Australiassa 24 prosenttia, kun taas itäisissä osavaltioissa osuus on vain 14 prosenttia.</seg>
<seg id="9">Esimerkiksi Morgan Stanleyn analyytikot uskovat, että Aldi nappaa 5 prosenttia elintarvikemarkkinoista näissä kahdessa osavaltiossa 12 kuukauden kuluessa ensimmäisten myymälöiden avaamisesta. Ketju syö myyntiä kaikilta toimijoilta, mutta erityisesti ketjuista riippumattomilta toimijoilta.</seg>
<seg id="10">Tällä viikolla Morgan Stanleyn analyytikko Tom Kierath arvioi, että IGA-kauppiaiden myyntiin voi tulla 360 miljoonan ja Metcashin myyntiin 250 miljoonan dollarin lovi vuoden 2016 loppuun mennessä.</seg>
<seg id="11">Ennuste perustuu olettamukseen, jonka mukaan Aldi avaa 25 myymälää Etelä- ja Länsi-Australiassa ensi vuonna ja yltää näillä alueilla 500 miljoonan dollarin ja 600 miljoonan dollarin myyntiin.</seg>
<seg id="12">Metcashin kiinteät kustannukset ovat korkeat, joten elintarvikemyynnin ja -volyymin menetys voi merkitä sille 13 miljoonan dollarin menetystä tuloksessa ennen korkoja ja veroja, Kierath toteaa.</seg>
<seg id="13">Samaan aikaan Metcast menettää markkinaosuutta itäisissä osavaltioissa pääasiassa Aldille ja Colesille, vaikka Roy Morganin äskettäisen tutkimuksen mukaan IGAn asiakkaat ovat kaikkein uskollisimpia.</seg>
<seg id="14">Morgan Stanley uskoo, että Metcashin elintarvikemyynti laskee 3,8 prosenttia vuonna 2016, 4,1 prosenttia vuonna 2017 ja 2,1 prosenttia vuonna 2018. Sen markkinaosuus laskisi vuoden 2015 14 prosentista 10,3 prosenttiin vuoteen 2020 mennessä.</seg>
<seg id="15">Viime viikolla Magellan Financial Groupin johtava salkunhoitaja Hamish Douglass kertoi Melbournessa järjestetyssä tilaisuudessa pitävänsä erittäin todennäköisenä sitä, että Metcash katoaa kokonaan kymmenen vuoden sisällä.</seg>
<seg id="16">Metcash on kieltäytynyt ottamasta julkisesti kantaa Douglassin kommentteihin.</seg>
<seg id="17">On ymmärrettävää, että Metcashin hallituksen jäsen otti yhteyttä Douglassiin viime viikolla.</seg>
<seg id="18">IGAn markkinaosuus on pudonnut vuoden 2010 jälkeen 18 prosentista 14 prosenttiin, ja 1200 IGA-jälleenmyyjää palvelevan Metcashin elintarvikeliiketoiminnan tulos on laskenut 43 prosenttia vuoden 2012 tasosta. Luvuissa näkyy velkarahoituksen pieneneminen paineiden kohdistuessa myyntiin ja katteisiin.</seg>
<seg id="19">Tukkukaupan toimija ryhtyy kuitenkin vastatoimiin ja tekee yli 150 miljoonan Australian dollarin vuotuisen satsauksen vastatakseen Colesin ja Woolworthsin hintoihin satojen tuotteiden kohdalla viikoittain. Ketju haluaa tukea kauppiaita myymälöiden uudistamisessa, jotta nämä voivat lisätä tuoretuotteiden tarjontaa ja parantaa kaupan omien merkkien elintarvikevalikoimaa.</seg>
<seg id="20">Metcashin toimitusjohtaja Ian Morricen mukaan hintojen tarkistaminen ja myymälöiden uudistussuunnitelmat ovat hyvässä vauhdissa, ja yritys pystyy jälleen kasvattamaan voittoaan vuonna 2017 ensimmäistä kertaa neljään vuoteen.</seg>
</p>
</doc>
<doc sysid="ref" docid="brisbanetimes.com.au.80482" genre="news" origlang="en">
<p>
<seg id="1">Australian tennisliiton puheenjohtaja Steve Healy puolustaa Thanasi Kokkinakista</seg>
<seg id="2">Thanasi Kokkinakis ansaitsee käytöksestään erityismaininnan kritiikin sijasta.</seg>
<seg id="3">Australian tennisliiton puheenjohtajan Steve Healyn mukaan Thanasi Kokkinakis on ollut sivullinen uhri äskettäisessä Nick Kyrgiosiin liittyvässä jupakassa. Kokkinakis ansaitsee erityismaininnan kritiikin sijasta.</seg>
<seg id="4">"Special K" -duoksi nimetyn kaksikon nuorempi osapuoli Kokkinakis joutui epäsuotuisaan valokiilaan, kun paha poika Kyrgios provosoi vastustajaansa Stan Wawrinkaa Montrealin ATP-turnauksessa.</seg>
<seg id="5">Pian tämän jälkeen Cincinnatissa pelatussa Kokkinakisin ja Ryan Harrisonin välisessä karsintaottelussa tuomari joutui kahdesti erottamaan kilpakumppanit toisistaan. "Wawrinkan olisi pitänyt antaa selkään Kyrgiosisille ja minun tuolle kaverille", Harrison totesi.</seg>
<seg id="6">Yhdysvaltain avoimissa Kokkinakis iski turhautuneena mailan kenttään, kun voimakkaat krampit pilasivat hänen ottelunsa. Healy on uskollisesti puolustanut Kokkinakista.</seg>
<seg id="7">Tällä hetkellä teinitähti on Glasgow'ssa, jossa hän taistelee Sam Grothin kanssa yksinpelien kakkossijasta Bernard Tomicin takana Davis Cupin semifinaalissa Isoa-Britanniaa vastaan.</seg>
<seg id="8">"Olen vahvasti sitä mieltä, että Thanasi on vedetty kiistaan mukaan", Healy sanoi.</seg>
<seg id="9">"Hän rikkoi mailan hävitessään ottelun Yhdysvaltain avoimissa. Hän ei suinkaan ole ensimmäinen pelaaja, joka rikkoo mailansa turhautumisen takia. Tunnen Thanasin sen verran hyvin, että hän ei ole teostaan ylpeä.</seg>
<seg id="10">Hän on kuitenkin kestänyt erittäin hyvin esimerkiksi Harrisonin provosoivaa käytöstä Yhdysvaltain avoimissa, ja minusta hän ansaitsee tunnustusta.</seg>
<seg id="11">Hänellä on vahva tiimi ja loistoperhe ympärillään. Häntä on mielestäni vain kohdeltu hieman epäoikeudenmukaisesti.</seg>
<seg id="12">Hän on erittäin kypsä 19-vuotiaaksi, hän tekee kovasti töitä ja täydentää hyvin joukkuetta. Hänellä ei ole koskaan ollut ongelmia muiden pelaajien kanssa, ja häntä kunnioitetaan pelaajien keskuudessa. Hän harjoittelee kovaa, on hyvässä kunossa ja todella vakaa ja kypsä nuori mies. Minusta häntä tulisi arvioida omien meriittien perusteella."</seg>
<seg id="13">Healy myös tuki päätöstä pudottaa Kyrgios Australian joukkueesta perjaintaina alkavalta tärkeältä kierrokselta. Healy kuvaa ratkaisua kaikkien osapuolten kannalta toimivaksi yhteiseksi päätökseksi. Hän kuitenkin kannattaa Canberran kasvatin paluuta joukkueen pitkäaikaiseksi vahvistukseksi.</seg>
<seg id="14">"Ensinnäkin haluamme keskittyä täysin otteluihin Kyrgiosiin liittyvän polemiikin sijasta", Healy totesi.</seg>
<seg id="15">Nick on noussut huipulle nopeasti. Kuten muun muassa Federer ja Murray ovat huomauttaneet, nuorukainen joutuu varttumaan julkisuuden valokeilassa. Hän ansaitsee saamansa kritiikin pahoista virheistään. Pyrimme kuitenkin tukemaan häntä jotta hän ymmärtäisi tekojensa seuraukset. Yritämme myös järjestää hänelle omaa rauhaa. Uskon, että se on parasta sekä koko joukkueelle että Nickille."</seg>
</p>
</doc>
<doc sysid="ref" docid="cbsnews.99279" genre="news" origlang="en">
<p>
<seg id="1">Euroopan siirtolaiskriisi: Unkari julistaa hätätilan, sulkee rajat, pidättää siirtolaisia</seg>
<seg id="2">Hätätilan julistanut Unkari sulki etelärajansa Serbian suunnasta tiistaina ja otti kiinni laittomia maahanpyrkijöitä. Tarkoituksena oli estää siirtolaistan virta.</seg>
<seg id="3">Rajalle syntyi kaaos, kun sadat siirtolaiset kasaantuivat ei-kenenkään-maalle, ja Serbian viranomaiset reagoivat raivoisasti.</seg>
<seg id="4">Väkivaltaa pakenevat ihmiset joutuivat jäämään maiden tarkastusasemien väliselle tienpätkälle telttoihinsa määräämättömäksi ajaksi</seg>
<seg id="5">Turhautuminen alkoi nousta pintaan.</seg>
<seg id="6">Poliisihelikopterin lentäessä ilmassa siirtolaisten yläpuolella nämä hokivat "Avatkaa raja!" ja huusivat solvauksia Unkarin mellakkapoliisille.</seg>
<seg id="7">Osa ryhtyi protestiksi syömä- ja juomalakkoon.</seg>
<seg id="8">Serbian ulkoministeri ilmoitti, että se ei hyväksy sitä, että siirtolaiset lähetetään takaisin Unkariin samaan aikaan, kun lisää saapuu Makedoniasta ja Kreikasta.</seg>
<seg id="9">"Serbia haluaa olla osa ratkaisua, ei lisätä vahinkoa.</seg>
<seg id="10">Tilanteesta on keskusteltava lähipäivinä Brysselissä ja myös muissa maissa", Ivica Dacic totesi Prahassa.</seg>
<seg id="11">Kuohunta Unkarin ja Serbian välisellä rajalla alkoi päivää myöhemmin, kun 28 valtion ryhmittymä epäonnistui yrityksissään kehittää yhteistä siirtolaispolitiikkaa kiistanalaisessa kokouksessa Brysselissä.</seg>
<seg id="12">Ministerit olivat kuitenkin yhtä mieltä siitä, että vastuu 40 000 turvapaikanhakijoiden tulvasta Italiassa ja Kreikassa on yhteinen. Kokouksessa heräsi toive siitä, että ensi kuussa tai vuoden loppuun mennessä päästäisiin sopimukseen siitä, mitkä EU:n jäsenvaltioista ottaisivat vastaan 120 000 siirtolaista, myös Unkarista.</seg>
<seg id="13">Saksan liittokansleri Angela Merkel ja Itävalta kutsuivat tiistaina koolle ylimääräisen huippukokouksen seuraavalle viikolle, jotta voitaisiin keskustella mantereen maahanmuuttajakriisistä.</seg>
<seg id="14">Unkari ei kuitenkaan pannut toivoaan Brysselin tai naapurimaiden pikaisiin toimiin.</seg>
<seg id="15">Tiistaina hätätilanne kehittyi niin, että kahdella eteläisellä alueella viranomaiset saivat ottaa tehokkaammat keinot käyttöön eli sulkea teitä ja nopeuttaa turvapaikka-asioihin liittyviä oikeusprosesseja.</seg>
<seg id="16">Samaan aikaan Unkarin ulkoministeri Peter Szijjarto totesi, että Unkari suunnittelee myös piikkilanka-aitaa Romanian rajalle siirtolaisvirran virran estämiseksi siltä suunnalta, nyt kun Serbian rajalla on jo valmis aita.</seg>
<seg id="17">CBS Newsin kirjeenvaihtaja Charlie D'Agata raportoi, että jopa vangit osallistuivat Unkarin ja Serbian välisten piikkilanka-aitojen viimeistelytyön tarjouskilpailuun.</seg>
<seg id="18">Viime kuukausina Unkarista on tullut siirtolaisille selkeä pullonkaula ja kauttakulkupiste Euroopan unioniin. Monet näistä siirtolaisista ovat pakolaisia Syyriasta ja muualta Lähi-Idästä.</seg>
<seg id="19">Pääministeri Viktor Orban kuitenkin väitti, että suurin osa saapuvista ihmisistä on elintasopakolaisia, ei sotapakolaisia, joilla on oikeus hakea turvaa. Näkemys eriää jyrkästi muiden EU-valtioiden, myös Saksan näkemyksistä.</seg>
<seg id="20">Unkarissa puolenyön aikaan voimaan tulleen uuden lain mukaan on rikos ylittää tai vahingoittaa neljän metrin korkuista piikkilanka-aitaa, jonka hallitus on rakennuttanut etelärajalle Serbian suuntaan. Laissa määritetään myös pidemmät vankeusajat tuomituille ihmiskauppiaille.</seg>
<seg id="21">"Massamuuton aiheuttaman tilanteen takia hallitus julistaa maahan kriisitilan", hallituksen tiedottaja Zoltan Kovacs kertoi toimittajille Szegedin kaupungissa maan eteläosassa.</seg>
<seg id="22">"Noudatamme tiukkaa linjaa: laiton rajanylitys on rikos."</seg>
<seg id="23">Käytännössä parlamentin on yhä hyväksyttävä sotilaalliset toimet, mitä odotetaan ensi viikolla. Associated Press -uutistoimiston toimittajat rajalla ovat jo useiden päivien ajan nähneet raskaasti aseistettuja sotilaita ajoneuvoineen ja sotilaskoirineen.</seg>
<seg id="24">Orbanin sisäisen turvallisuuden neuvonantaja Gyorgy Bakondi kertoi, että viranomaiset ovat ottaneet kiinni 45 rajan ylitystä yrittänyttä heti rajalla ja 15 kauempana.</seg>
<seg id="25">Aitaa vahingoittamalla rajan yli päässeet ihmiset ovat nyt poliisin hallussa. Heitä syytetään rikoksista uusien lakien perusteella.</seg>
<seg id="26">Viranomaiset korjaavat aitaa ripeästi.</seg>
<seg id="27">Lisäksi Unkarin viranomaiset sulkivat kaksi seitsemästä Serbian rajalla olevasta rajanylityspaikasta tiistaina. Yksi rajanylityspaikka suljettiin piikkilangalla peitetyn junanvaunun avulla.</seg>
<seg id="28">Kaaos valtasi päärajanylityspaikan Roszken lähellä Unkarissa, kun unkarilaiset avasivat pieneen metallikonttiin asiointipisteen, jonne ihmiset pakkautuivat sisään.</seg>
<seg id="29">Noin 20 mahtui sisään, mutta tuhannet jäivät ulkopuolelle.</seg>
<seg id="30">Toinen siirtolaisryhmä tukki pääkadun, joka yhdistää Serbian ja Unkarin. Ihmiset ilmoittivat olevansa syömä- ja juomalakossa, kunnes heidät päästetään Unkariin.</seg>
</p>
</doc>
<doc sysid="ref" docid="cbsnews.99290" genre="news" origlang="en">
<p>
<seg id="1">Vaalit 2016: Hillary Clintonin johto Bernie Sandersiin nähden supistunut puolella kansallisen gallupin mukaan</seg>
<seg id="2">Entisen ulkoministeri Hillary Clintonin kannatusprosentti on yhä kaksinumeroinen kisassa demokraattien kansalliseksi presidenttiehdokkaaksi. Senaattori Bernie Sanders on kuitenkin kuronut välimatkaa umpeen.</seg>
<seg id="3">Clintonin kannatus on nyt 47 prosenttia demokraattikannattajien äänistä (laskua 58 prosentista), kun Sanders on toisena 27 prosentin kannatuksella (nousua 17 prosentista).</seg>
<seg id="4">Varapresidentti Joe Biden ei ole vielä ilmoittanut mahdollisesta lähdöstään mukaan presidenttikisaan. Hänen kannatuksensa demokraattien keskuudessa on 15 prosenttia.</seg>
<seg id="5">Yli viisi kuukautta ennen esivaaleja suurimmalle osalle demokraateista on liian aikaista kertoa, ketä ehdokasta he kannattavat.</seg>
<seg id="6">Clintonin kannattajat ovat kuitenkin muiden ehdokkaiden kannattajia varmempia valinnastaan.</seg>
<seg id="7">CBS Newsin viime kuussa teettämän gallupin jälkeen Clinton on menettänyt useiden demokraattiryhmien kannatuksen, kun taas Sandersin leiriin on liittynyt uusia kannattajia.</seg>
<seg id="8">Clintonilla on yhä vankka johtoasema naisten ja maltillisten keskuudessa, mutta johto on kaventunut.</seg>
<seg id="9">Clintonin kannatus miesten keskuudessa on pudonnut merkittävästi, ja hänellä on vain viiden prosentin keula Sandersiin nähden.</seg>
<seg id="10">Clinton on menettänyt johtoasemansa alle 50-vuotiaiden demokraattien keskuudessa, ja hän on nyt tasoissa Sandersin kanssa.</seg>
<seg id="11">Clintonilla on kuitenkin edelleen selkeä etulyöntiasema vanhempien äänestäjien keskuudessa.</seg>
<seg id="12">Viime kuussa Clintonin etumatka kannatusosuuksissa Sandersiin nähden liberaalien keskuudessa oli kaksinumeroinen, mutta nyt Sanders on ottanut viiden prosenttiyksikön kaulan Clintoniin tässä ryhmässä.</seg>
<seg id="13">Noin puolet demokraateista ilmoittaa tukevansa Clintonia mielellään, jos hänet valitaan puolueen ehdokkaaksi.</seg>
<seg id="14">Neljännes tukisi Clintonia pienin varauksin, ja 15 prosenttia tukisi häntä vain siksi, että hän on ehdokas.</seg>
<seg id="15">Kuusi prosenttia ei tukisi Clintonia.</seg>
<seg id="16">Ei liene yllätys, että Clintonin nykyiset kannattajat olisivat erityisen innokkaita kannattajia myös, jos hänet valitaan ehdokkaaksi.</seg>
<seg id="17">Näkemyksissä on enemmän hajontaa niiden keskuudessa, jotka eivät tällä hetkellä kannata Clintonina. Vain noin neljännes tukisi häntä innokkaasti.</seg>
<seg id="18">Demokraattiäänestäjistä 48 prosenttia kannattaisi Clintonia. Republikaaniäänestäjistä puolestaan vain 35 prosenttia kannattaisi innokkaasti suosituinta republikaaniehdokasta Donald Trumpia.</seg>
<seg id="19">Kun Clintonin äänestäjiä pyydetään vapaasti kuvailemaan, miksi he kannattavat hänen ehdokkuuttaan, suosituin perustelu on Clintonin oikeanlainen kokemus (16 prosenttia). Toiseksi suosituin vastaus on se, että on aika valita naispresidentti (13 prosenttia) ja kolmanneksi se, että Clinton on paras ehdokas tehtävään (10 prosenttia).</seg>
<seg id="20">Clintonin kannattajat mainitsevat myös hänen yhteytensä Bill Clintoniin (9 prosenttia).</seg>
<seg id="21">Lisäksi mainitaan yhtenevät näkemykset ja mahdollisuudet voittaa varsinaiset vaalit.</seg>
<seg id="22">Varapresidentti puntaroi yhä mahdollista ehdokkuuttaan, ja 57 prosenttia demokraattiäänestäjistä toivoisi hänen lähtevän mukaan kisaan. Kolmannes sen sijaan jättäisi hänet mieluiten pois kisasta.</seg>
<seg id="23">Kun demokraattiäänestäjiltä tiedustellaan toiseksi suosituinta kandidaattia puolueen ehdokkaaksi, suurin osa valitsee Bidenin.</seg>
<seg id="24">Clintonin kannattajista yli puolelle Biden on Clintonin jälkeen toiseksi suosituin ehdokas ja huomattavasti Sandersia suositumpi.</seg>
<seg id="25">Jos Biden ei lähde demokraattien ehdokaskisaan, Hillary Clinton kasvattaa etumatkaansa Sandersiin nähden. Sandersin ollessa mukana etumatka on 20 prosenttiyksikköä, ja se kasvaa 30 prosenttiyksikköön, jos Sanders ei lähde kisaan.</seg>
<seg id="26">55 prosenttia demokraattiäänestäjistä pitää Clintonia ehdokkaana, jolla on parhaat mahdollisuudet voittaa varsinaiset vaalit. Osuus on kuitenkin laskenut viime kuun 78 prosentista.</seg>
<seg id="27">Kakkosena oleva Biden on kaukana Clintonista, mutta entistä useampi uskoo Bidenin mahdollisuuksiin voittaa varsinaiset vaalit.</seg>
<seg id="28">Demokraattiäänestäjät pitävät kuitenkin näkemyksiä asiakysymyksissä ehdokkaiden voittomahdollisuuksia tärkeämpänä.</seg>
<seg id="29">Äänestäjät eivät pidä demokraattiehdokkaista tai mahdollisista ehdokkaista ketään mahdottomana hyväksyä.</seg>
<seg id="30">Äänestäjät pitävät demokraattiehdokkaita tai mahdollisista ehdokkaita ominaisuuksiltaan sopivina.</seg>
<seg id="31">Suurin osa pitää Clintonia, Sandersia ja Bidenia rehellisinä, luotettavina ja johtajatyyppeinä.</seg>
<seg id="32">Bideniä luonnehditaan useimmin rehelliseksi, kun taas Clintonia pidetään useimmin johtajatyyppinä.</seg>
<seg id="33">Demokraattiäänestäjistä jopa 30 prosenttia ei pidä Clintonia rehellisenä ja luotettavana, Sandersia puolestaan 15 prosenttia. 27 prosenttia ei osaa sanoa, onko Sanders rehellinen.</seg>
<seg id="34">Demokraattiäänestäjien mielestä Clintonin, Sandersin ja Bidenin näkemykset lähellä äänestäjien omaa ideologiaa.</seg>
<seg id="35">Kaikkien ominaisuuksien kohdalla noin neljänneksellä ei ole mielipidettä Sandersista.</seg>
<seg id="36">Kun äänestäjiltä kysytään näkemyksiä Hillary Clintonin yksityisen sähköpostin ja oman palvelimensa käytöstä ulkoministerinä, suurin osa demokraattiäänestäjistä kertoo olevansa tyytyväisiä Clintonin selitykseen, eikä se ole muuttanut näiden äänestäjien käsitystä Clintonista.</seg>
<seg id="37">Amerikkalaiset laajemmin ovat eri mieltä.</seg>
<seg id="38">Puolet amerikkalaisista on tyytymätön Clintonin selvitykseen, ja tyytyväisiä on vain kolmannes.</seg>
<seg id="39">Kansan mielipiteet jakautuivat maaliskuussa, jolloin selkkaus oli juuri tullut julki.</seg>
<seg id="40">Enemmistö amerikkalaisista katsoo, että kiistanalainen sähköpostin käyttö ei ole vaikuttanut heidän kokonaiskuvaansa Clintonista. 36 prosenttia sanoo, että mielikuva on muuttunut kielteiseen suuntaan.</seg>
<seg id="41">Tästä 36 prosentista suurin osa, kuusi kymmenestä, on republikaaneja.</seg>
<seg id="42">Vaikka oman puolueen äänestäjät pitävät Clintonia rehellisenä ja luotettavana, on näissä ominaisuuksissa parantamisen varaa, kun kysytään kaikkien äänestäjien näkemyksiä: Clintonia pitää rehellisenä ja luotettavana vain 32 prosenttia, mikä on 8 prosenttiyksikköä vähemmän kuin viime kuussa ja 15 prosenttiyksikköä vähemmän kuin toukokuussa.</seg>
<seg id="43">Kaikista äänestäjistä 62 prosenttia ei pidä Clintonia rehellisenä ja luotettavana.</seg>
<seg id="44">Toisaalta 55 prosenttia kaikista äänestäjistä koko maassa ei pidä myöskään Trumpia rehellisenä ja luotettavana.</seg>
<seg id="45">Sekä Clinton että Trump saavat kuitenkin hyvät arvosanat johtajuudesta.</seg>
<seg id="46">Kuudesta kyselyssä mukana olleesta ehdokkaasta Bideniä, Carsonia ja Bushia pidettiin luotettavimpina.</seg>
<seg id="47">Enemmistö pitää Sandersia rehellisenä, mutta samoin kuin Carsonin kohdalla, monella ei ole Sandersista mielipidettä.</seg>
<seg id="48">Kyselyn otos on 351 äänestäjää, ja kyselyn virhemarginaali on 6 prosenttiyksikköä.</seg>
</p>
</doc>
<doc sysid="ref" docid="cnn.123062" genre="news" origlang="en">
<p>
<seg id="1">Ben Carson kuroo kiinni Donald Trumpin etumatkaa kansallisessa kannatuskyselyssä</seg>
<seg id="2">CBS Newsin ja New York Timesin tuoreimman kannatuskyselyn mukaan Ben Carson on saavuttanut Donald Trumpia.</seg>
<seg id="3">Nämä kaksi ehdokasta kahmivat yli puolet äänistä uudessa kyselyssä, ja jättivät muut ehdokkaat kauas taakse.</seg>
<seg id="4">Koko maan republikaaniäänestäjien keskuudessa Trumpilla on yhä vankka kannatus. Kannatusosuus on noussut ennen Fox Newsin viime kuussa järjestettyä väittelyä teetetyn CBS:n kyselyn 23 prosentista. Tiistaina julkistetun kyselyn mukaan kannatusosuus on 27 prosenttia.</seg>
<seg id="5">Carsonin kannatus kuitenkin ampaisi huikeaan nousuun samalla aikavälillä, 6 prosentista 23 prosenttiin.</seg>
<seg id="6">Kyselyn mukaan Carsonilla on vahva kannatus kaikissa väestöryhmissä. Korkeakoulutettujen ryhmässä hän päihittää täpärästi Trumpin.</seg>
<seg id="7">Muut ehdokkaat, paitsi Carly Fiorina ja Ohion kuvernööri John Kasich jäävät kauas. Wisconsinin kuvernööri Scott Walkerin kannatus on heikointa ja on pudonnut viime kuun 10 prosentista nyt 2 prosenttiin.</seg>
<seg id="8">Floridan entinen kuvernööri Jeb Bush, Arkansasin entinen kuvernööri Mike Huckabee ja Floridaan senaattori Marco Rubio jakoivat kolmannen sijan 6 prosentin kannatuksella.</seg>
<seg id="9">Virhemarginaali 376 republikaaniäänestäjän otoksessa on 6 prosenttia suuntaan tai toiseen. Kysely toteutettiin syyskuussa.</seg>
<seg id="10">CNN:n ja ORC:n tuoreimman, viime viikolla julkaistun kyselyn mukaan Carsonin kannatus on nousussa. Häntä kannattaa 19 prosenttia republikaaneista, kun Trumpin kannatus on 32 prosenttia.</seg>
<seg id="11">Myös ABC Newsin ja Washington Postin uusimmassa kyselyssä Trump oli selkeässä johdossa Carsonin edellä.</seg>
<seg id="12">Miesten viimeviikkoisessa kohtaamisessa Trump laukoi perättömiä syytöksiä eläkkeellä olevalle neurokirurgille. Carson kuitenkin pyysi anteeksi kyseenalaistettuaan Trumpin uskoa.</seg>
<seg id="13">"Tarvitsemme energiaa", Trump totesi lauantaina kampanjoidessaan Iowassa.</seg>
</p>
</doc>
<doc sysid="ref" docid="csmonitor.com.17899" genre="news" origlang="en">
<p>
<seg id="1">Viisi osakunnan jäsentä syytettynä Baruch Collegen fuksin kuolemasta</seg>
<seg id="2">Lähes kaksi vuotta sitten Pennsylvanian Poconovuorilla osakunnan rituaalissa sattuneen opiskelijan kuolemantapauksen jälkeen viidelle ihmiselle luetaan murhasyytteet.</seg>
<seg id="3">Baruch Collegen (City University of New York) Pi Delta Psin osakunnan jäsenet pahoinpitelivät raa'asti Chun "Michael" Dengin syyskuussa 2013 pidetyissä kastajaisissa. Poliisin mukaan osakunta ei toimittanut Dengiä ajoissa sairaalaan, minkä katsottiin myötävaikuttaneen hänen kuolemaansa.</seg>
<seg id="4">Viranomaisten mukaan uhrin silmät oli sidottu, hänen selkäänsä oli laitettu lähes 15-kiloinen hiekalla täytetty reppu ja hänen kimppuunsa oli käyty toistuvasti hänen yrittäessään päästä kohteeseen, joka oli sijoitettu jäisen pellon toiselle puolen.</seg>
<seg id="5">Dengin kerrotaan ensin valitelleen päänsärkyä ja sen jälkeen menettäneen tajuntansa.</seg>
<seg id="6">Poliisin mukaan Pi Delta Psin osakunnan jäsenet eivät soittaneet hätänumeroon, kun Deng menetti tajuntansa. Heidän väitetään odottaneen tunnin ennen Dengin viemistä sairaalaan.</seg>
<seg id="7">Poliisimestari Chris Wabner kertoi lehdistötilaisuudessa, että jäsenet kuitenkin ehtivät vaihtaa Dengin vaatteet, googlata hänen oireensa ja ottaa yhteyttä osakunnan puheenjohtaja Andy Mengiin.</seg>
<seg id="8">"Tässä vaiheessa jäsenet alkoivat piilottaa välineitä asettaen osakunnan edun Michael Dengin terveyden edelle", Wagner totesi.</seg>
<seg id="9">Dengiä ei saatu elvytettyä, ja hän kuoli seuraavana aamuna.</seg>
<seg id="10">Ruumiinavauspöytäkirjan mukaan Dengiä oli lyöty useita kertoja päähän, ylävartaloon ja reisiin tylpällä esineellä.</seg>
<seg id="11">"Liian moni perhe on joutunut järkyttymään osakunnan simputuksesta, sillä vähintään yksi opiskelija vuodessa on kuollut simputuksen seurauksena vuodesta 1970 lähtien", Dengin perhettä edustava asianajaja Douglas Fierberg toteaa lausunnossaan.</seg>
<seg id="12">Osakunnat ja niiden jäsenet on saatava vastuuseen, missä viranomaisten on otettava tärkeä askel.</seg>
<seg id="13">Monroen piirikunnan suuri valamiehistö esitti viittä osakunnan jäsentä syytettäväksi kolmannen asteen murhasta.</seg>
<seg id="14">Lisäksi 32 osakunnan jäsentä saa syytteet simputuksesta ja rikollisesta salaliitosta. Syytettyjen joukossa on myös Meng.</seg>
<seg id="15">"Haluamme saada edesvastuuseen paitsi yksilöt, myös simputuksen virallisesti tai epävirallisesti hyväksyneen organisaation", Wagner kertoi lehdistötilaisuudessa tiistaina.</seg>
<seg id="16">Baruch College asetti osakunnan toimintakieltoon, ja kansallinen osakunta irtisanoutui paikallisosaston toiminnasta.</seg>
</p>
</doc>
<doc sysid="ref" docid="csmonitor.com.17945" genre="news" origlang="en">
<p>
<seg id="1">Näin Yhdysvaltain keskuspankin (Fedin) korkojen nosto vaikuttaa</seg>
<seg id="2">Korkojen nosto ja osakemarkkinoiden nousukausi haparoivat, arvopaperien tuotto nousee ja talous liukuu lamaan.</seg>
<seg id="3">Sen tiedämme.</seg>
<seg id="4">Sitä taas emme tiedä, kuinka kauan kaikki vie aikaa ja kauanko vaikutukset kestävät.</seg>
<seg id="5">Erityisesti talouden osalta löydämme historiasta osviittaa ajoituksesta.</seg>
<seg id="6">Lama on saapunut jopa 11 kuukaudessa ensimmäisen korkojen noston jälkeen ja kestänyt jopa 86 kuukautta.</seg>
<seg id="7">Keskuspankki nostaa usein aggressiivisesti korkoja, ei tosin aina. Ratkaiseva tekijä on se, miten talous ja rahoitusvarat reagoivat.</seg>
<seg id="8">Siksi keskuspankin virkamiehet ovat stressanneet jo kiivaasti sitä, että sijoittajat eivät kiinnittäisi huomiota siihen, kun korkojen nostaminen alkaa vaan siihen, kuinka kauan tilanteen normalisoituminen vie.</seg>
<seg id="9">Asiaan liittyy toki useita muuttujia.</seg>
<seg id="10">Lopulta markkinoiden toimijat voivat kuitenkin huomata, että kaikki korkojen nostoon liittyvä hössötys voi olla liioiteltu.</seg>
<seg id="11">"Keskuspankin ensimmäinen nosto maailmanlaajuisen finanssikriisin jälkeen tulkittiin epäilemättä usein merkiksi halvan rahan loppumisesta", Julian Jessop, Capital Economicsin chief global economist kertoi asiakkailleen.</seg>
<seg id="12">Sitä vastoin me emme odota korkojen asteittaista normalisoitumista melko alhaiselle tasolle. Se on monelle pelottava seisminen sokki.</seg>
<seg id="13">Se ei kuitenkaan tarkoita, etteikö vaikutuksia olisi.</seg>
<seg id="14">Tässä historiallisiin trendeihin perustuvia esimerkkejä siitä, miten vaikutukset voivat näkyä talouden eri osa-alueilla:</seg>
<seg id="15">Kuten markkinoilla on nähty jo noin kuukauden ajan, korkojen noston enteily voi lisätä epävakautta joksikin aikaa.</seg>
<seg id="16">Kun korot vihdoin nousevat, vaikutus ei ole niin dramaattinen.</seg>
<seg id="17">"Trendinä näyttäisi olevan pääoman korkotuottojen seisahtuminen ensimmäisen noston jälkeen 12–24 kuukaudeksi, mikä kenties taas heijastaa viivettä rahapolitiikassa, Deutsche Bankin analyytikko totesi tuoreessa korkojen nousun seurausten tutkimuksessa.</seg>
<seg id="18">Tarkennettuna 35 vuoden aikana markkinoilla nähdään yleensä korkojen nousun aikaan terävä nousu, noin 14 prosenttia, melko tasaista seuraavat 250 päivää (keskimääräinen nousu 2,6 prosenttia), 500 päivän jälkeen tilanne normalisoituu, ja keskimääräinen korkotuotto kuuden osakesuhdanteen jälkeen on 14,4 prosenttia, kertoo Bob Doll, Nuveen Asset Managementin chief equity strategist Barron's-lehdessä.</seg>
<seg id="19">Deutschen mukaan vaikutus osakkeisiin voimistuu yleensä hieman myöhäisemmässä vaiheessa sykliä ja korkotuotot alkavat pienentyä.</seg>
<seg id="20">Lama on taloudessa tosiasia, mutta korkojen nousu tepsii siihen yleensä.</seg>
<seg id="21">Tässä tapauksessa jos keskuspankki kohtaa olosuhteet, joita ei ollut olemassa aiemmin ja jotka voisivat vauhdittaa laskusuhdannetta.</seg>
<seg id="22">Erityisen huomionarvoista on se, että bruttokansantuote on alhaisimmillaan ikinä keskuspankin ohjauskoron nostoa ajatellen.</seg>
<seg id="23">Deutsche Bankin mukaan 118 ohjauskoron nostossa sitten vuoden 1950, vain kahdesti on nimellisarvo ollut alle 4,5 prosenttia.</seg>
<seg id="24">Vaikka vuoden 2015 toinen neljännes näyttä 3,6 prosenttia, moni ei kuvitellut sen kestävän, ja kolmannella neljänneksellä ollaan 1,5 prosentissa, kertoo Atlantan alueellinen keskuspankki.</seg>
<seg id="25">Korkojen nostossa näin herkässä taloustilanteessa voi olla riskinsä ja voidaan kysyä, onko tämä tilanne erilainen, Deutsche sanoi.</seg>
<seg id="26">Markkinoilla toimijat ovat puhuneet ohjauskoron nostosta koko vuoden, ja katseet kääntyvätkin tämän viikon avomarkkinakomitean (Federal Open Market Committee) kokoukseen, joka päättyy torstaina.</seg>
<seg id="27">Monet strategit ja ekonomit uskovat, että vaikka avomarkkinakomitea hyväksyisi noston tässä kokouksessa, futuurikauppa näyttää vain 25 prosentin todennäköisyyttä.</seg>
<seg id="28">"Tutkimuksissamme vuodesta 1950 kaikki nostosyklit tähän päivään saakka ovat olleet supersyklissä, jossa myös ennen laskusuhdannetta laskeva BKT nousee hyvin nopeasti noususuhdanteen alettua", raportissa todetaan.</seg>
<seg id="29">Elpyminen on ollut erittäin hidasta verrokkikauden pahimpaan lamaan verrattuna.</seg>
<seg id="30">Sykli on selkeästi pisin, jonka keskuspankki on odottanut sitten viime laman. Ennätys oli ollut 35 kuukautta, nyt on jo menossa 74. kuukausi.</seg>
<seg id="31">Myös kiinteätuottoiset arvopaperit ovat olleet epävakaita markkinoiden enteillessä koronnostoa, ja kaava toistuu myös pääomapuolella.</seg>
<seg id="32">"Perustava ero on se, että vaikutus on joukkovelkakirjoissa nopeampaa kuin osakkeissa, kun keskuspankki muuttaa kurssia.</seg>
<seg id="33">Joukkovelkakirjojen osalta tuotto näyttää muuttavan suuntaa välittömästi, kun ensimmäinen nousu-/laskusykli käynnistyy.</seg>
<seg id="34">Noususyklin lopussa tuotot laskevat välittömästi", Deutsche totesi.</seg>
<seg id="35">Charles Schwabin strategistit uskovat, että koronnosto saa pitkän ja lyhyen aikavälin joukkovelkakirjat lähestymään toisiaan ja käyrän tasoittumaan.</seg>
<seg id="36">"Korkeatuottoiset joukkovelkakirjat pärjäävät tällaisessa ympäristössä usein paremmin, vaikka olemmekin yhä varovaisia tuottojen suhteen", sanoi Schwabin kiinteätuottoisten arvopaperien analyytikko Kathy Jones.</seg>
<seg id="37">Kiehtovaa kyllä, Jonesin mukaan markkinat ovat jo mukautuneet keskuspankin tulevan suunnanmuutokseen.</seg>
<seg id="38">"Dollarin vahvistumisen ja inflaatioennusteiden lisäksi rahoituspolitiikan tiukkenemiseen mukautumisesta on jo nähtävillä useita merkkejä", Jones sanoo.</seg>
<seg id="39">Lyhyen aikavälin korot ovat nousussa, tuottokäyrä on suora, luottoriskimarginaalit ovat laajentuneet ja volatiliteetti lisääntynyt. Kaikki ovat markkinoille tyypillisiä tilanteessa, jossa keskuspankki kiristää politiikkaa.</seg>
<seg id="40">Laajasti ottaen yritykset, jotka toimivat pääasiassa Yhdysvaltain markkinoilla, hyötyvät, koska korkotaso laskee ja paikalliset tuotteet alkavat houkutella.</seg>
<seg id="41">Velkaantuneiden monikansallisten yritysten näkymät ovat heikommat, sillä vahvistuva dollari saa heidän tuotteensa kallistumaan maailmanlaajuisilla markkinoilla ja velan kallistumaan.</seg>
<seg id="42">"Historia osoittaa, että laatuosakkeet ovat tuottoisampia koronnostoa seuraavien kolmen kuukauden aikana", Goldman Sachsin analyytikot kertovat asiakkailleen.</seg>
<seg id="43">Yritykset, joiden tase on vahva, päihittivät heikon taseen yritykset vuosien 1994, 1999 ja 2004 koronnostojen jälkeen keskimäärin viidellä prosenttiyksiköllä.</seg>
<seg id="44">Yritykset, joiden pääoman tuotto on korkea, sekä alhaisen volatiliteetin osakkeet pärjäsivät myös laadultaan huonompia paremmin, keskimäärin 4 ja vastaavasti 3 prosenttiyksikköä paremmin.</seg>
<seg id="45">"Velka on iso kysymys.</seg>
<seg id="46">Yritykset, joilla on merkittävä osuus vaihtuvakorkoista velkaa, menettävät eniten", Goldman totesi.</seg>
<seg id="47">Osakemarkkinoiden ulkopuolella kuluttajat hyötyvät yleensä myös dollarin vahvistumisesta.</seg>
<seg id="48">Säästäjät hyötyvät myös korkeamman tuoton ansiosta. Asiantuntijat ovat tosin erimielisiä siitä, kuinka nopeasti vaikutukset näkyvät.</seg>
</p>
</doc>
<doc sysid="ref" docid="dailymail.co.uk.117611" genre="news" origlang="en">
<p>
<seg id="1">Parlamentaarikko Andrew Bingham: BBC Radio 3 on Classic FM:n kopio</seg>
<seg id="2">Konservatiivi Andrew Bingham kritisoi radioasemaa liiasta popularisoitumisesta.</seg>
<seg id="3">Binghamin mukaan kanavaa on nykyään vaikea erottaa kaupallisesta kilpailijastaan.</seg>
<seg id="4">Väittää myös BBC Music Awards -palkintogaalaa vain Brits-gaalan kopioksi.</seg>
<seg id="5">Parlamentaarikko Damien Collins puolestaan syyttää The Voice -kanavaa persoonattomuudesta.</seg>
<seg id="6">Merkittävän parlamentaarikon mukaan BBC Radio 3 muuttuu vähitellen Classic FM -kanavan kopioksi. Syytökset lisäävät asemalle paineita todistaa tarjoavansa muutakin kukin kaupalliset radioasemat.</seg>
<seg id="7">Konservatiivi Andrew Bingham kertoi myös BBC:n johdolle, että yleisradioyhtiön radiokanava on muuttumassa liian populistiseksi eikä kanavaa enää juuri erota kaupallisesta kilpailijastaan.</seg>
<seg id="8">"En haluaisi puhua popularisoitumisesta, mutta Radio 3 tuntuu muuttuvan Classic FM -kanavan suuntaan," Bingham totesi.</seg>
<seg id="9">Myös viime joulukuussa järjestetty BBC Music Awards -palkintogaala saa Binghamilta kritiikkiä osakseen:</seg>
<seg id="10">"Viime vuonna ensimmäistä kertaa järjestetty BBC Music Awards vaikuttaa Brits-palkintogaalan kopiolta.</seg>
<seg id="11">Nämä kaksi ovat esimerkkejä siitä, että uuden ja erilaisen sijasta vain matkitaan sitä, mitä markkinoilla jo on", Bingham toteaa.</seg>
<seg id="12">BBC:n pääjohtaja kielsi syytökset ja totesi, että BBC Radio 3:n tarjonnassa on kaupallista kilpailijaa huomattavasti enemmän elävää musiikkia ja valistavaa sisältöä.</seg>
<seg id="13">"Radio 3:lta opin klassisesta musiikista sellaista, mitä en voi oppia muilta kanavilta.</seg>
<seg id="14">Kanavan sitoumus elävään musiikkiin ja musiikin tekemiseen on aivan omaan luokkaansa.</seg>
<seg id="15">Pidän myös tärkeänä sitä, että Radio 3 on myös sitoutunut etsimään uutta musiikkia ja tilaamaan uusia teoksia", pääjohtaja totesi.</seg>
<seg id="16">Aikaisemmin tänä vuonna BBC Radio 3:n johtaja Alan Davey totesi, että aseman on tehtävä entistä lujemmin töitä pitääkseen yllä yleisön mielenkiinnon, sillä britit tuntevat klassista musiikkia entistä paremmin.</seg>
<seg id="17">Radio 3 ei kuitenkaan ole ainoa kovaa kaupallisten kanavien reviirille astumisesta kritiikkiä osakseen saanut BBC:n kanava, rajoitetun kulttuuri-, media- ja urheiluvaliokunnan kuulemisessa.</seg>
<seg id="18">Tory-puolueen parlamentaarikko Damien Collins arvosteli The Voice -kykyjenetsintäkilpailua, jonka BBC osti hollantilaiselta tuottajalta Talpa Medialta. Kaupan hinnaksi arvioidaan 22 miljoonaa puntaa.</seg>
<seg id="19">"Ohjelmasta ei juuri keskustella, sillä se ei ole ainutlaatuinen tai erityisen erottuva."</seg>
<seg id="20">Lord Hallin mukaan BBC1:n esittämä ohjelma, jonka tähtituomareina loistavat Paloma Faith ja Boy George, tuotettiin BBC:lle tyypilliseen tapaan.</seg>
<seg id="21">Lisäksi Collins vaati yhtiötä etsimään hittiohjelman omasta tallista, kun se seuraavan kerran lanseeraa uuden viihdesarjan.</seg>
<seg id="22">Collins ei kuitenkaan suostunut sulkemaan pois sitä, että The Voice -sarjaa tilattaisiin jatkossakin tai että veronmaksajien rahoja käytettäisiin muihin viihdeformaatteihin.</seg>
</p>
</doc>
<doc sysid="ref" docid="dailymail.co.uk.117616" genre="news" origlang="en">
<p>
<seg id="1">Verkkokaupan kasvu kaikkien aikojen hitainta elokuussa – syynä kenties musta perjantai</seg>
<seg id="2">Vuoden 2015 ensimmäisinä kuukausina verkkokauppa kasvoi seitsemän prosenttia.</seg>
<seg id="3">Verkkokaupan myyntiä on tilastoitu vuodesta 2000. Viime kuussa kasvu oli kaikkien aikojen hitainta.</seg>
<seg id="4">Verkkokauppa vahvistui kolme vuotta sitten mobiiliostamisen myötä.</seg>
<seg id="5">Asiantuntijoiden uskovat, että marraskuun musta perjantai voi hillitä ostohaluja.</seg>
<seg id="6">Yli kymmenen vuoden ajan jatkunut verkkokaupan valloitus on autioittanut monet Britannian ostoskaduista.</seg>
<seg id="7">Asiantuntijoiden mukaan on viitteitä siitä, että verkkokauppa on tasaantumassa, ja uudet myyntiluvut osoittavat vain seitsemän prosentin kasvua vuoden 2015 kolmen ensimmäisen kuukauden aikana.</seg>
<seg id="8">Elokuussa kokonaismyynnin kasvu oli hitainta koko sinä aikana, kun verkkokaupan myyntiä on tilastoitu eli vuodesta 2000 lähtien. Viime vuonna verkkokauppa kasvoi vain viisi prosenttia.</seg>
<seg id="9">Asiantuntijoiden mukaan on viitteitä siitä, että verkkokauppa on tasaantumassa, ja uudet myyntiluvut osoittavat vain seitsemän prosentin kasvua vuoden 2015 kolmen ensimmäisen kuukauden aikana.</seg>
<seg id="10">"Jos verrataan viime vuoden kasvua vuoden 2000 lukemiin, on selvää, että kasvu tasaantuu ajan myötä", IMRG:n päätoimittaja Andy Mulcahy kertoi Guardianille.</seg>
<seg id="11">Mulcahyn mukaan verkkokauppa vauhdittui kolme vuotta sitten, kun kuluttajat omaksuivat mobiiliostamisen.</seg>
<seg id="12">"Sen myötä yhä useampi pystyi ostamaan verkosta, ja monelle ostaminen oli mahdollista eri ympäristössä, vaikkapa kotisohvalta käsin.</seg>
<seg id="13">Kun mobiiliostaminen on nyt maltillisempaa, kasvu voi tasaantua."</seg>
<seg id="14">Amerikasta lähtöisin oleva musta perjantai on ilmiö, jota pidetään yhtenä syynä kasvun hidastumiseen.</seg>
<seg id="15">Asiantuntijoiden mukaan marraskuun viimeisenä perjantaina vietettävä teemapäivä voi saada kuluttajat lykkäämään ostopäätöstä ennen mustaa perjantaita.</seg>
<seg id="16">Viime vuonna viisinkertainen määrä verkko-ostajia normaaliin verrattuna sai monen kauppiaan verkkosivustot kaatumaan.</seg>
<seg id="17">Asiantuntijat uskovat, että mustan perjantai, joka saa kuluttajat tungeksimaan tarjousten perässä, voi hillitä ostohaluja muuna aikana.</seg>
<seg id="18">British Retail Consortiumin julkaiseman tutkimuksen mukaan reilu punta jokaista viittä puntaa kohden kulutettiin verkossa.</seg>
<seg id="19">Tietyistä tuotteista, kuten televisioista ja pesukoneista, yli kolmannes ostetaan verkkokaupoista.</seg>
<seg id="20">Samanaikaisesti yli neljännes ihmisistä ostaa vaatteita ja kenkiä verkosta ostoskatujen muotiliikkeiden sijasta.</seg>
</p>
</doc>
<doc sysid="ref" docid="dailymail.co.uk.117660" genre="news" origlang="en">
<p>
<seg id="1">Mekassa haudataan nosturionnettomuudet uhrit, Bin Ladenin perhe vastuuseen</seg>
<seg id="2">Muslimit kantoivat 29 uhrin ruumiita kaduilla, kun ensimmäiset hautajaiset järjestetään Mekkassa.</seg>
<seg id="3">Saudi-Arabian mukaan rakennusalan suuryritys Saudi Binladin Group on osasyyllinen onnettomuuteen.</seg>
<seg id="4">Terveysministeriön mukaan myös 394 ihmistä loukkaantui nosturin kaaduttua.</seg>
<seg id="5">Ruumiita kannettiin korkealla ilmassa, kun muslimit kokoontuivat hautaamaan Mekkan Suurmoskeijan päälle kaatuneen nosturin 29 uhria</seg>
<seg id="6">Kaduille oli kokoontunut joukoittain valkoisiin pukeutuneita ihmisiä jättämään hyvästinsä uhreille näiden viimeisellä matkalla Al-Moaissemin hautausmaalle.</seg>
<seg id="7">Surusaattue kulki pyhiinvaelluspaikalla, jossa kaatunut rakennusnosturi oli vain päivää aiemmin tunkeutunut moskeijan katon läpi muslimien päälle.</seg>
<seg id="8">Saudi-Arabian kuningas vaatii Bin Ladenin rakennusalan perheyritystä vastuuseen onnettomuudesta, jossa loukkaantui lisäksi 394 ihmistä.</seg>
<seg id="9">Mekkan Suurmoskeijan nosturionnettomuudessa kuolleen 29 uhrin ruumiita kuljetettiin kaduilla.</seg>
<seg id="10">Nosturin kaaduttua kuolleiden joukossa oli Suur-Manchesterin Boltonista kotoisin oleva Qasim Akram, joka oli matkannut Mekkaan ensimmäisellä pyhiinvaelluksellaan.</seg>
<seg id="11">Akram oli ollut Suurmoskeijassa vanhempiensa mukana, jotka olivat aloittamassa vuotuista hajj-pyhiinvaellusmatkaansa.</seg>
<seg id="12">Saudi-Arabian viranomaiset ovat luvanneet, että hajj-pyhiinvaellus järjestetään, kun tuhansia ihmisiä saapuu parhaillaan kaupunkiin pyhiinvaellusta varten.</seg>
<seg id="13">Kuningas Salmanin mukaan Binladin Group ei olisi saanut jättää nosturin puomia ylös, kun nosturia ei käytetty.</seg>
<seg id="14">Arabiankielisen lehdistötiedotteen mukaan Binladin Group on osasyyllinen onnettomuuteen.</seg>
<seg id="15">Uutistoimiston englanninkielinen palvelu ei raportoinut asiasta yksityiskohtaisesti. Englanninkielisen tiedotteen mukaan konsernin johtoa on kuitenkin kielletty poistumasta maasta.</seg>
<seg id="16">Aiemmin tällä viikolla Salman lupasi paljastaa, mikä aiheutti nosturin kaatumisen Suurmoskeijan pihalla. Tuhannet muslimit suuntaavat Suurmoskeijjaan hajj-pyhiinvaellukselle myöhemmin tässä kuussa.</seg>
<seg id="17">Binladin Group ei ole julkaissut nosturionnettomuudesta tiedotetta, eikä konsernin edustajia ole tavoitettu lausuntoa varten.</seg>
<seg id="18">Kuningas myös syytti konsernia siitä, ettei se ollut noudattanut ajantasaisia turvallisuussäännöksiä ja tehnyt yhteistyötä meteorologian asiantuntijoiden kanssa.</seg>
<seg id="19">Kymmenet nosturit ympäröivät Mekkan Suurmoskeijjaa osana Binladin Groupin jättimäistä rakennushanketta.</seg>
<seg id="20">Bin Ladenin perheellä on ollut kymmenien vuosien ajan läheiset yhteydet Saudi-Arabian hallitsijaperheeseen, ja Bin Ladenit vastaavat useista merkittävistä rakennushankkeista.</seg>
<seg id="21">Al Qaidan edesmennyt johtaja Osama bin Laden oli luopiopoika, jonka perhe oli hylännyt 1990-luvulla.</seg>
<seg id="22">Rankkasateessa ja kovassa tuulessa sattunut nosturionnettomuus tapahtui vain muutamia päiviä ennen pyhiinvaellusta Mekkaan, joka jokaisen kykenevän muslimin velvollisuus on tehdä vähintään kerran elämän aikana.</seg>
<seg id="23">Viranomaisten mukaan 158 ihmistä on yhä sairaalahoidossa.</seg>
<seg id="24">Viranomaiset määräsivät maksettavaksi miljoona rialia (n. 250 000 euroa) uhrien omaisille ja pysyvästi vammautuneille.</seg>
<seg id="25">Muut onnettomuudessa loukkaantuneet saavat korvaussummasta puolet.</seg>
</p>
</doc>
<doc sysid="ref" docid="dailymail.co.uk.117669" genre="news" origlang="en">
<p>
<seg id="1">B&Q-pomon mukaan ilmiön takana on halpa itäeurooppalainen työvoima</seg>
<seg id="2">Britit palkkaavat kodin yleismiehiä entistä useammin, sanoo Veronique Laury.</seg>
<seg id="3">Suosiota ovat lisänneet Itä-Euroopasta saapuvat osaavat, ammatinharjoittajina toimivat työmiehet.</seg>
<seg id="4">Yli 200 uutta, työmiehille suunnattua Screwfix-myymälää avataan.</seg>
<seg id="5">Samaan aikaan Kingfisher sulkee 60 B&Q-myymälää ympärin maata.</seg>
<seg id="6">Teksti: Rupert Steiner, pääkirjeenvaihtaja, Daily Mail</seg>
<seg id="7">Brittien sanotaan siirtävän kodin vasarointi- ja maalaushommat Itä-Euroopasta saapuville tekijöille.</seg>
<seg id="8">Vasarointi- ja maalaustaidot tuntuvat nykyään olevan harvassa.</seg>
<seg id="9">Britit palkkaavat nykyään yhä useammin kodin yleismiehiä hoitamaan kodin nikkarointitöitä, kertoo B&Q:n taustalla olevan yrityksen johtaja.</seg>
<seg id="10">Veronique Laury on uusi toimitusjohtaja Kingfisherissä, joka omistaa kodin kunnostustarvikkeiden myymäläketjun. Lauryn mukaan ilmiön taustalla ovat Itä-Euroopasta saapuvat ammattitaitoiset työmiehet, jotka tarjoavat palveluja huokein hinnoin.</seg>
<seg id="11">Ilmiön seurauksena Kingfisher aikoo avata 200 uutta, elinkeinonharjoittajille suunnattua Screwfix-myymälää. Samalla 60 B&Q-myymälää suljetaan.</seg>
<seg id="12">Laury kaipaa lisää naistyövoimaa B&Q-myymälöihin, sillä kahdeksan kymmenestä ostopäätöksestä myymälässä tekee nainen.</seg>
<seg id="13">Tällä hetkellä suurin osa henkilökunnasta on miehiä.</seg>
<seg id="14">Lauryn mukaan on syytä huomioita väestötrendit, sillä nykyään myös yhä useampi yksin asuva nainen kunnostaa kotiaan.</seg>
<seg id="15">"Myymälöidemme henkilökunta on yhä suurimmaksi osaksi miehiä", Laury sanoo.</seg>
<seg id="16">"Meidän on tasapainotettava tilannetta.</seg>
<seg id="17">Puolet asiakkaistamme on naisia, ja 80 prosenttia tuotteiden ostopäätöksistä tekee nainen.</seg>
<seg id="18">Naisilla on merkittävä rooli päätöksentekoprosessissa."</seg>
<seg id="19">Laury on yksi viidestä naisesta, jotka ovat brittiläiseen FTSE 100 -indeksiin kuuluvien yritysten peräsimessä. Hän on myös uudelleenjärjestänyt yrityksen johtoryhmän niin, että mies- ja naisjohtajia on tasapuolisesti.</seg>
<seg id="20">Kingfisher on lähes ainoa laatuaan, sillä sen henkilöstöstä tasan 50 prosenttia on naisia, joiden joukossa myös toimitusjohtaja ja rahoitusjohtaja.</seg>
<seg id="21">"Tämä oli tietoinen päätös. Moninaisuus on meille tärkeä aihe", Laury kertoi.</seg>
<seg id="22">"Ei ole ollut vaikeaa löytää hyviä naisia johtoryhmään."</seg>
<seg id="23">Kingfisherin puolen vuoden liikevoitto- ja myyntiluvuissa on laskua, vaikka yrityksessä tehtiin hartiavoimin töitä myymälöiden lakkauttamisten jälkeen.</seg>
<seg id="24">Kingfisher vastaa nykysuuntauksiin: yritys omistaa Screwfix- ja B&Q-ketjut ja aikoo avata 200 uutta myymälää.</seg>
</p>
</doc>
<doc sysid="ref" docid="esaimaa.fi.8139" genre="news" origlang="fi">
<p>
<seg id="1">Kolmen ässän hallitus päätti turvautua pakottavaan lainsäädäntöön pelastaakseen maan talouden.</seg>
<seg id="2">Näkyviä vaikutuksia saatiinkin aika nopeasti.</seg>
<seg id="3">SAK:n ja muiden palkansaajakeskusjärjestöjen terävää päätä alkoi pakottaa saman tien ja sen seurauksena maa seisoo perjantaina työntekijöiden laajan mielenilmauksen takia.</seg>
<seg id="4">Aika monien mielestä silloin seisoo myös järki.</seg>
<seg id="5">Kysytään, kannattaako lakkoilla, kun muutenkin menee huonosti.</seg>
<seg id="6">On jopa perustettu vastarintaliikekin.</seg>
<seg id="7">Netissä yli 50 000 ihmistä on jo käynyt ilmoittamassa, ettei aio osallistua mielenilmaukseen vaan menee töihin.</seg>
<seg id="8">Vanhaan hyvään konsensusaikaan tällainen olisi ollut mahdotonta.</seg>
<seg id="9">Tietenkään ei ollut mitään nettiä, missä protestoida, mutta avoimesti rikkuriksi julistautuminen olisi ollut pienen ihmisen poliittinen itsemurha.</seg>
<seg id="10">Miljoonajäsenisiä ammattijärjestöjä muutaman kymmenen tuhannen ihmisen protesti ei paljon hetkauta, mutta ajattelemisen aihetta se antaa.</seg>
<seg id="11">Ammattiyhdistysliikkeen asema ei ole enää niin itsestään selvä kuin vielä parikymmentä vuotta sitten.</seg>
<seg id="12">Kaikki eivät tunne liikkeen tavoitteita omakseen, arvot ovat muuttuneet</seg>
<seg id="13">Ay-liikkeen toiminnan kiinnostavuuden näkökulmasta hallituksen rajut ratkaisut voi nähdä myös suoranaisena taivaan lahjana.</seg>
<seg id="14">Kun asiat ovat vuosikausia näyttäneet rullaavan omalla painollaan, niin nyt vihdoin liitoissa päästään asiaan eli työntekijän oikeuksia puolustamaan, näkyvästi ja kunnolla.</seg>
<seg id="15">Hallitus voikin näin tahtomaan ehkä vankistaa ay-liikkeen roolia, kun jäsenyys ammattiliitossa nähdään kenties aikaisempaa tarpeellisemmaksi.</seg>
<seg id="16">Ollaan järjestöjen toimista mitä mieltä tahansa, niin se on pötyä, että perjantain mielenilmaisu jotenkin pysäyttäisi Suomen.</seg>
<seg id="17">Kyllä Suomi on pysähtynyt jo ajat sitten.</seg>
<seg id="18">Esimerkiksi teollisuustuotanto on laskenut jo 31 kuukautta peräkkäin.</seg>
<seg id="19">Bruttokansantuote vähenee edelleen, ja työttömyys nousee.</seg>
<seg id="20">Näiden asioiden luulisi pakottavan kaikkien päätä.</seg>
</p>
</doc>
<doc sysid="ref" docid="esaimaa.fi.8140" genre="news" origlang="fi">
<p>
<seg id="1">Lappeenrannan yliopistolle kova säästökuuri: Tavoitteena 8,5 miljoonan säästöt, henkilöstöä vähennetään 130:lla</seg>
<seg id="2">Lappeenrannan teknillinen yliopisto aloittaa säästökuurin, jonka tavoitteena on saada kuluja karsittua yhteensä 8,5 miljoonalla eurolla.</seg>
<seg id="3">Osana säästöjä yliopisto aloittaa koko henkilöstöä koskevat yt-neuvottelut, joiden säästötavoite on vuosittain 6,5 miljoonaa.</seg>
<seg id="4">Käytännössä se tarkoittaa noin 130 työntekijän vähentämistä.</seg>
<seg id="5">Muusta toiminnasta pyritään säästämään lisäksi kaksi miljoonaa.</seg>
<seg id="6">Yt-neuvottelujen taustalla on vuoden 2016 talousarvio, joka ennakoi varsinaisen toiminnan olevan 8,5 miljoonaa alijäämäinen.</seg>
<seg id="7">Siihen vaikuttavat myös hallituksen tekemät määrärahaleikkaukset.</seg>
<seg id="8">Tällä tilikaudella yliopisto tekee noin 2,6 miljoonaa alijäämäisen tuloksen.</seg>
<seg id="9">Kulut kasvavat ensi vuodeksi hieman, mutta samalla ministeriöltä saatava rahoitus pienenee 2 miljoonalla ja muu rahoitus 3,2 miljoonalla eurolla.</seg>
<seg id="10">Yliopiston kokonaisbudjetti on noin 85 miljoonaa euroa, joten säästötavoite on kymmenen prosenttia koko budjetista.</seg>
<seg id="11">Massiivisten opetukseen ja tutkimukseen kohdistuvien leikkausten sekä yritysrahoituksen vähenemisen yhteisvaikutus yliopistoomme on erittäin merkittävä, sanoo rehtori Anneli Pauli yliopiston tiedotteessa.</seg>
<seg id="12">Ennen kesää leikkausten vaikutukset vaikuttivat vielä maltillisemmilta, mutta nyt täydentävän rahoituksen väheneminen näyttäytyy uusissa mittasuhteissa.</seg>
<seg id="13">Neuvottelut luottamusmiesten kanssa käynnistetään ensi viikon tiistaina ja ne kestävät lain määräämät kuusi viikkoa.</seg>
</p>
</doc>
<doc sysid="ref" docid="ess.fi.13939" genre="news" origlang="fi">
<p>
<seg id="1">Yle: Onnibus haluaa Suomen rautateille</seg>
<seg id="2">Halpabussiyhtiö Onnibusin omistaja, brittiläinen Sir Brian Souter kertoo Ylelle, että yhtiö tähtää myös raideliikenteeseen Suomessa.</seg>
<seg id="3">Olen hyvin kiinnostunut lähtemään mukaan Suomen raideliikenteeseen.</seg>
<seg id="4">Stagecoach-yhtiöni on yksi Britannian suurimmista raideliikenneyhtiöistä, Souter kertoo.</seg>
<seg id="5">Raideliikenteen on määrä avautua kilpailulle asteittain.</seg>
<seg id="6">Ensimmäisenä on vuorossa pääkaupunkiseudun lähiliikenne vuosina 2017-2018.</seg>
<seg id="7">Lähiliikenteen jälkeen vuorossa on kaukoliikenne.</seg>
<seg id="8">Souter kertoo jo lähestyneensä liikenneministeriötä.</seg>
<seg id="9">Liikenneministeriössä pidetään Ylen mukaan Onnibusin suunnitelmia tervetulleina.</seg>
<seg id="10">Muista kansainvälisistä yhtiöistä kiinnostuksensa rautatieliikennettä kohtaan on ilmoittanut ainakin Transdev (entinen Veolia), jolla on niin ikään bussiliikennettä Suomessa ja raideliikennettä muualla Euroopassa.</seg>
</p>
</doc>
<doc sysid="ref" docid="euronews-en.68857" genre="news" origlang="en">
<p>
<seg id="1">Yhdysvaltain keskuspankilla korkopäätöksen aika</seg>
<seg id="2">Koko maailma seuraa keskiviikkona ja torstaina järjestettävää Yhdysvaltain keskuspankki Fedin kokousta, jossa päätetään mahdollisesta korkojen nostosta ensi kertaa lähes vuosikymmeneen.</seg>
<seg id="3">Reilu puolet ekonomisteista, jotka vielä viime viikolla uskoivat keskuspankin nostavan korkoja, veikkaavat nyt keskuspankin säilyttävän korkotason nykyisessä 0–0,25 prosentissa. Tämä käy ilmi Reutersin 80 taloustieteilijällä teettämästä kyselystä.</seg>
<seg id="4">"Kyseessä on historiallinen tilanne, sillä keskuspankki on pitänyt koron nollan tuntumassa jo seitsemän vuotta.</seg>
<seg id="5">Ensimmäistä kertaa lähestymme tilannetta, jossa merkittävä keskuspankki voi nostaa korkoja nollatasosta ja käynnistää siten korkotasojen normalisoinnin", kertoi Peterson Institute for International Economicsin vanhempi tutkija Angel Ubide.</seg>
<seg id="6">Yhdysvaltain talouden tila on ollut suhteellisen hyvä, ja elvytys on tuonut taseeseen biljoonia lisädollareita ja kiihdyttänyt vain vähän inflaatiota.</seg>
<seg id="7">Keskuspankki ei kuitenkaan voi jättää huomiotta maailmanlaajuista tilannetta, joka ei ole yhtä ruusuinen.</seg>
<seg id="8">Se on kehottanut markkinoita varautumaan muutokseen, mutta myös viitteitä päinvastaisesta on havaittavissa.</seg>
<seg id="9">Päätös on määrä julkistaa torstaina 20.00 Keski-Euroopan aikaa.</seg>
</p>
</doc>
<doc sysid="ref" docid="foxnews.49765" genre="news" origlang="en">
<p>
<seg id="1">Delta State Universityn ampuja jätti anteeksipyyntölapun</seg>
<seg id="2">Ammuttuaan tyttöystävänsä Mississippissä maanantaiaamuna – ennen kollegan ampumista myöhemmin samana päivänä – Shannon Lamb kirjoitti viestin, jossa hän pyytää anteeksi ensimmäistä murhaa ja toivoo voivansa peruuttaa sen, viranomaiset kertoivat tiistaina.</seg>
<seg id="3">Mississippin Gautierissä Delta State Universityssä maantiedettä ja yhteiskuntatiedettä opettava Lamb soitti hätänumeroon noin klo 10 aamulla</seg>
<seg id="4">maanantaina ja kertoi ampuneensa ihmisen.</seg>
<seg id="5">Lamb pyysi hätäpuhelussa poliisia kotiinsa.</seg>
<seg id="6">"Ammuin vaimoni eilen illalla", Lamb kertoi. Hän mainitsi myös, että talossa oli ystävällinen koira, josta ei ole harmia kellekään mutta joka on luultavasti peloissaan.</seg>
<seg id="7">Poliisi kysyi soittajan nimeä, mutta mies ei kertonut sitä.</seg>
<seg id="8">Lamb ei kertonut myöskään motiivia ampumiselle.</seg>
<seg id="9">Poliisi saapui tekopaikalle ja löysi Amy Prentissin, 41, ruumiin sekä Lambin käsin kirjoittaman viestin, jossa luki seuraavasti: "Olen hyvin pahoillani ja toivon, että voisin peruuttaa tekoni.</seg>
<seg id="10">Rakastin Amya, ja hän on ainoa nainen, joka koskaan rakasti minua."</seg>
<seg id="11">Viestin kirjoitettuaan Lamb ajoi 500 kilometrin päähän Delta State Universityyn, jossa hän tappoi historian professori Ethan Schmidtin ennen kuin riisti itseltään hengen myöhään maanantaina, kun poliisi tavoitti hänet.</seg>
<seg id="12">Yliopiston rehtori William LaForge kertoi, ettei ollut tietoinen ristiriidoista Lambin ja Schmidtin välillä, mutta totesi, että Lambia vaivasi selkeästi jokin.</seg>
<seg id="13">Maanantaina raportoitiin, että Lamb oletettavasti uskoi, että Prentiss oli romanttisessa suhteessa myös Schmidtin kanssa. Viranomaiset kuitenkin ilmoittivat tiistaina, että kolmiodraamasta ei ollut mitään tietoa tai todisteita.</seg>
<seg id="14">Prentissin kanssa seitsemän vuoden ajan avioliitossa ollut Shawn O'Steen luonnehti entistä vaimoaan hyväksi ihmiseksi.</seg>
<seg id="15">Pariskunta oli eronnut 15 vuotta sitten mutta pysynyt ystävinä.</seg>
<seg id="16">O'Steen kertoi, että hänellä ja Prentissillä on 19-vuotias tytär, joka on järkyttynyt.</seg>
<seg id="17">Miehen mukaan tytär ja äiti olivat parhaat ystävykset.</seg>
<seg id="18">Sun Heraldin mukaan Prentissin läheinen ystävä Lindsay Knowles kertoi, että Prentiss työskenteli verkossa kotoa käsin.</seg>
<seg id="19">Knowles totesi, että Prentiss oli seurustellut Lambin kanssa kolmisen vuotta. Hän kertoi myös naisen koirasta nimeltä Lightning.</seg>
<seg id="20">"Hän halusi aina auttaa muita", Knowles sanoi.</seg>
<seg id="21">Poliisin mukaan Lamb oli soittanut sukulaisille maanantain aikana ja kertonut heille, ettei aio mennä vankilaan.</seg>
<seg id="22">Kun poliisi tavoitti Lambin Highway 1:llä lähellä Greenvilleä samana iltana, Lamb pysäytti auton, pakeni jalan, juoksi metsään ja riisti itseltään hengen.</seg>
<seg id="23">Yliopiston sivustolla olevan ansioluettelon mukaan Lamb sai tohtorinarvon kasvatustieteessä Delta State Universityssä keväällä 2015.</seg>
</p>
</doc>
<doc sysid="ref" docid="foxnews.49843" genre="news" origlang="en">
<p>
<seg id="1">Himmentyneet tähdet</seg>
<seg id="2">Viime vuodet ovat olleet raskaita näyttelijälle (kuvassa vasemmalla poikansa Redmondin seurassa).</seg>
<seg id="3">Vuonna 2001 hän taisteli leukemiaa vastaan, ja vuonna 2009 hänen pitkäaikainen kumppaninsa Farrah Fawcett menehtyi syöpään.</seg>
<seg id="4">Näyttelijä on myös kamppaillut huumausaineiden kanssa, ja vuonna 2008 hänet pidätettiin huumausaineiden hallussapidosta.</seg>
<seg id="5">Kaikki tapahtunut on todella vaatinut veronsa.</seg>
</p>
</doc>
<doc sysid="ref" docid="guardian.80536" genre="news" origlang="en">
<p>
<seg id="1">Manchester Unitedin Luke Shaw sivussa kuukausia kahden murtuman takia</seg>
<seg id="2">Luke Shaw'n oikea jalka murtui Manchester Unitedin Mestarien liigan ottelussa PSV Eindhovenia vastaan.</seg>
<seg id="3">Puolustaja joutuu harmikseen pysymään sivussa ainakin puoli vuotta, mutta Louis van Gaal on edelleen toiveikas ja uskoo, että Shaw palaa kentille vielä tällä kaudella.</seg>
<seg id="4">20-vuotias Shaw loukkaantui PSV:n puolustusalueella Héctor Morenon huonossa taklauksessa, kun pelissä oli käynnissä viidestoista minuutti.</seg>
<seg id="5">Shaw sai kentällä ensiapua yhdeksän minuutin ajan ja tarvitsi happea, ennen kuin hänet voitiin siirtää sairaalaan.</seg>
<seg id="6">"Shaw'lla on kaksi murtumaa jalassa, ja hän on sairaalahoidossa", Van Gaal totesi.</seg>
<seg id="7">Shaw siirretään huomenna tai ylihuomenna leikkausta varten Manchesteriin.</seg>
<seg id="8">Manchester Unitedin riveihin 18-vuotiaana liittynyt nuorukainen on kokenut kovia ja loukkaantuu nyt upeiden peliotteiden jälkeen.</seg>
<seg id="9">Pukukopissa Shaw'lle annettiin happea.</seg>
<seg id="10">Mies itki.</seg>
<seg id="11">En ole lääkäri, mutta kun jalka murtuu kahdesta kohdasta, hän on sivussa puoli kuukautta eikä pelaa enää lohkovaiheessa.</seg>
<seg id="12">Toivon, että hän pystyy pelaamaan vielä tällä kaudella.</seg>
<seg id="13">Moreno vaikutti päässeen vähällä, kun tilanteesta ei seurannut punaista korttia rangaistuspotkua.</seg>
<seg id="14">Ottelun tuomari Nicola Rizzoli ei rankaissut meksikolaispelaajaa.</seg>
<seg id="15">Van Gaalin mukaan italialaistuomari teki virheen.</seg>
<seg id="16">"Voitte päätellä itse, mutta mielestäni tilanne oli rangaistuspotkun ja punaisen kortin arvoinen.</seg>
<seg id="17">Kyseessä oli kahden jalan holtiton taklaus."</seg>
<seg id="18">Shaw tviittasi näin: "Kiitos kaikille viesteistänne. En voi sanoin kuvata, kuinka musertunut olen. Toipumiseni alkaa tästä ja palaan entistä vahvempana."</seg>
<seg id="19">Lisää aiheesta: Manchester Unitedin Luke Shaw sivuun PSV-ottelussa</seg>
<seg id="20">Englannin puolustajalla on erityinen syy toipua kisatakseen Ranskassa järjestettävissä Euroopan-mestaruuskilpailuissa kesäkuussa.</seg>
<seg id="21">"Kyseessä on erittäin paha loukkaantuminen", totesi PSV:n valmentaja.</seg>
<seg id="22">"Tällaisissa loukkaantumistilanteissa kaikki osapuolet ovat aina hyvin pahoillaan.</seg>
<seg id="23">Pelaajien tarkoituksena ei koskaan ole vahingoittaa vastustajaa."</seg>
<seg id="24">Moreno mursi säärensä pelatessaan Meksikon riveissä Van Gaalin luotsaamaa Alankomaita vasta vuoden 2014 maailmanmestaruuskilpailuissa.</seg>
<seg id="25">"Hän on hyvin pahoillaan, sillä hänen tarkoituksenaan ei ollut vahingoittaa vastustajaa. On ikävää saada kuulla, että vamma on vakava", Cocu sanoi.</seg>
<seg id="26">"Itse en nähnyt tilannetta.</seg>
<seg id="27">Näin vain pallon, joka oli menossa toiseen suuntaan, joten näytti siltä, että hän (Moreno) koski palloon, mutta en nähnyt Luken taklausta."</seg>
<seg id="28">"Tiedän, miltä se tuntuu. Tiedän, miten vaikea tilanne tällainen voi olla", Moreno totesi SBS6-kanavalle.</seg>
<seg id="29">"Tuntuu todella ikävältä. Olen erittäin pahoillani."</seg>
<seg id="30">PSV:n Andrés Guardado vietiin myös sairaalaan Chris Smallingin kanssa sattuneen yhteentörmäyksen jälkeen.</seg>
</p>
</doc>
<doc sysid="ref" docid="guardian.80547" genre="news" origlang="en">
<p>
<seg id="1">David Cameronin pitäisi tuntea Lorax paremmin</seg>
<seg id="2">Jokainen vanhempi huomaa ennen pitkää, että lapsi oppii suosikkikirjansa lähestulkoon ulkoa.</seg>
<seg id="3">Paitsi nähtäväsi David Cameron.</seg>
<seg id="4">Kun lasten lomajärjestö pyysi Cameronia nimeämään lastenkirjoista suosikkinsa, pääministeri valitsi Loraxin, vuonna 1971 julkaistun Dr. Seussin opettavan ympäristötarinan.</seg>
<seg id="5">SuperCampin verkkosivustolla julkaistussa tekstissä Cameron kirjoittaa, että valinta oli vaikea. "Tarina on hauska, koskettava ja luova, ja siinä on voimakas viesti. Luen sitä mielelläni lapsilleni, koska aina löytyy jokin kuva tai viesti, jota emme ole aiemmin huomanneet."</seg>
<seg id="6">Kuulostaa hyvältä, paitsi että seuraava kohta, jossa Cameronin on tarkoitus kuvailla kirjan juonta, on vuoden 2012 elokuvaversion tiivistelmä, johon lisättiin uusia hahmoja ja yksityiskohtia täydentämään lyhyehköä alkutekstiä.</seg>
<seg id="7">"Tarvillen kaupungissa, josta oikeat puut ja kasvit ovat hävinneet ja jopa ilma on kauppatavaraa, asuu poika nimeltä Ted, joka haluaa päästä unelmiensa tytön Audreyn sydämeen toteuttamalla tämän suurimman unelman: nähdä oikea puu", tekstissä kerrotaan. Vuonna 1991 kuolleen Dr. Seussin eli Theodor Seuss Geiselin versiossa Tedillä ei ollut ihastuksen kohdetta.</seg>
<seg id="8">Ellei tämä vielä ole tarpeeksi epäilyttävää, Cameronin teksti on osittain yhtenevä Internet Movie Database -sivustolla olevan Lorax-elokuvan juonitiivistelmän kanssa. Se alkaa seuraavasti: "Tarvillen kaupungissa, jossa kaikki on keinotekoista ja jopa ilma on kauppatavaraa, asuu poika nimeltä Ted, joka haluaa päästä unelmiensa tytön Audreyn sydämeen."</seg>
<seg id="9">Cameron tunnetaan aktiivisena vanhempana, joten tuntuu epätodennäköiseltä, että kirjan juoni olisi hänelle näin vieras. Ahne Kerskanen hävittää puita ja valmistaa niistä Tarviksia nimikkohahmo Loraxin vastusteluista huolimatta. Lorax on pieni ja paksu, viiksekäs olento, joka suojelee metsiä.</seg>
<seg id="10">Todennäköisesti tämän kaltainen, merkitykseltään vähäinen pr-tehtävä on uskottu avustajan tehtäväksi, ilmeisesti sellaiselle, joka ei ole lapsena lukenut Loraxia 20 kertaa putkeen,.</seg>
<seg id="11">Pääministerin edustaja kertoi, että teksti on luultavasti lähtöisin Cameronin vaalipiirin toimistosta.</seg>
<seg id="12">SuperCamps ei kommentoinut asiaa tarkemmin mutta vahvisti, että teksti oli Cameronin henkilökunnan käsialaa.</seg>
</p>
</doc>
<doc sysid="ref" docid="guardian.80559" genre="news" origlang="en">
<p>
<seg id="1">Adam Lyth oli selvästi vaarassa olla poissa Englannin joukkueesta, mutta se on edelleen rankkaa</seg>
<seg id="2">Pakistanin kohtaaminen Yhdistetyissä arabiemiirikunnissa on rankka tehtävä, mutta nähtyämme Englannin kiertueelle valitseman joukkueen viimekertaisen 3-0 Test-sarjan tappion toistuminen ei ole odotettavissa.</seg>
<seg id="3">En sulkisi pois vierasvoitonkaan mahdollisuutta.</seg>
<seg id="4">Alastair Cookin puoli voi olla kokemattomampi kuin kolmen vuoden takainen joukkue, mutta lyöntijoukkueessa on hyviä pelaajia ja joukkueen asenne on vahva – heillä ei ole huonoja kokemuksia vuodelta 2012, vain nuorekasta positiivisuutta.</seg>
<seg id="5">Pallollisena pelaajana Moeen Ali kehittyy kierresyöttäjänä, ja Adil Rashid, vaikka hänellä ei olekaan Test-tason kokemusta, edustaa hyökkäysvaihtoehtoa.</seg>
<seg id="6">Aiheeseen liittyvää: Adam Lyth pudotettu Englannin Test-joukkueesta ja korvattu Alex Halesilla</seg>
<seg id="7">Päätös jättää Adam Lyth pois on selvästikin minulle vaikea ymmärtää hänen päävalmentajanaan Yorkshiressa.</seg>
<seg id="8">Hänen seitsemän Testiään ovat olleet kahta hyvää hyökkäystä vastaan haastavissa olosuhteissa, ja yksinkertainen ja julma totuus on se, että kriketinpelaajia arvostellaan tulosten mukaan.</seg>
<seg id="9">Esimerkiksi Joe Root ei ole kyseenalainen valinta koska – kuten olen aiemminkin sanonut – pelaajat ovat parhaita valitsijoita.</seg>
<seg id="10">Muutama 50-pisteinen ottelu olisi pitänyt Lythin joukkueessa, mutta hänen kohtalonsa oli hänen omissa käsissään.</seg>
<seg id="11">Toivottavasti hän saa uuden tilaisuuden, kun hän lyö Yorkshirelle lisää juoksuja.</seg>
<seg id="12">Englannin päävalmentaja, Trevor Bayliss, kehui hänen asennettaan myös silloin, kun hän ei pärjännyt yhtä hyvin kuin olisi voinut, mikä ei yllätä minua. Hän on ennen kaikkea joukkuepelaaja.</seg>
<seg id="13">Kysymys siitä, kuinka kauan Test-lyöjä saa tilaisuuden tehdä vaikutuksensa, on vaikea.</seg>
<seg id="14">Lyth sai seitsemän maaottelua – kuten hänen edeltäjänsä Sam Robson – kun taas Nick Compton sai yhdeksän.</seg>
<seg id="15">Vain Compton sai tilaisuuden sekä koti- että vierasotteluissa.</seg>
<seg id="16">Ainoa valittamisen aihe on ehkä se, että Englanti käytti Jonathan Trottia ensin Karibialla – kun Lyth oli huippukunnossa – mutta tämä ohi mennyt tilaisuus on nyt historiaa.</seg>
<seg id="17">Alex Hales tulee joukkueeseen ja hän on lyöjä, jonka arvostan korkealle.</seg>
<seg id="18">Hän on tuntemattoman tekijän kriketinpelaaja, minkä me näimme Yorkshiressa aiemmin tällä kaudella, kun hän teki 236 pistettä meitä vastaan Trent Bridge -kentällä.</seg>
<seg id="19">Hänelle on suotava vähintään sama tilaisuus kuin edeltäjilleen, mutta tämä tietenkin riippuu Yhdistyneiden arabiemiirikuntien joukkueen koostumuksesta.</seg>
<seg id="20">Ilmaan on heitetty ajatus, että Moeen aloittaa lyöntivuoron Cookin kanssa, jolloin saadaan ylimääräinen kierresyöttäjä peliin samalla kun pidetään neljä pikasyöttäjää, enkä ole ajatusta vastaan.</seg>
<seg id="21">En näe estettä sille, että huippusyöttäjä voisi olla lyömässä tässä, ja tämä vasenkätinen pelaaja on jo osoittanut olevansa loistava kriketinpelaaja.</seg>
<seg id="22">Moeen ei ehkä ole saanut aikaiseksi paljon paikallisjoukkueessaan Worcestershiressa, mutta hän on ollut joukkueen kolmospelaaja, eikä se ole suuri ero.</seg>
<seg id="23">Entinen joukkuekaverini, Justin Langer, pelasi ensimmäiset 38 Test-otteluaan ensimmäisenä korvaavana pelaajana ennen kuin pääsi aloittamaan vuonna 2001.</seg>
<seg id="24">Hän teki heti kolme sataa pistettä, eikä paluuta ollut.</seg>
<seg id="25">Zafar Ansari on joukkueessa varakierresyöttäjänä, ja sen perusteella, mitä olen hänestä nähnyt, hän on osoittautunut erittäin vaikuttavaksi nuoreksi mieheksi.</seg>
<seg id="26">Ihmiset voivat katsoa hänen tilastolukujaan – keskimäärin 31 pistettä lyöjänä ja 35 syöttäjänä – ja tämä voi olla hakuammuntaa, mutta kovinkaan moni kierresyöttäjä ei ole osoittanut olevansa valmis, ja valitsijat päättivät ottaa nuoren pelaajan.</seg>
<seg id="27">Hän oppii paljon tämän ottelumatkan aikana.</seg>
<seg id="28">Pelaavan joukkueen ulkopuolella Englanti vaikuttaa tehneen pari älykästä valintaa valmennushenkilöstöönsä.</seg>
<seg id="29">Sri Lankan lyöjän, Mahela Jayawardenen, nimittäminen Test-otteluiden neuvonantajaksi voi olla läpilyönti.</seg>
<seg id="30">Tämä on yksi lajin herttaisimmista miehistä, joka tuo mukanaan paljon kokemusta, koska hän on pelannut kaikenlaisissa olosuhteissa ja kaikenlaisia hyökkäyksiä vastaan.</seg>
<seg id="31">Paul Collingwood tulee pelireissun valkoisen pallon osuudelle ja tuo muassaan sekä energiaa että armottomuutta.</seg>
<seg id="32">Mielestäni hän on aina vaikuttanut sopivan kansainväliseen krikettiin, olipa hänen roolinsa pelaaja tai valmentaja, ja Mahelan tavoin hänellä on hyödynnettävää älyä.</seg>
<seg id="33">Joskus uusi ääni pukuhuoneessa, vaikka se sanoisi samaa kuin aiemminkin, voi olla piristysruiske.</seg>
<seg id="34">Collyn joukkuekaveri Durhamissa, Ben Stokes, on levännyt yhden päivän otteluissa, Root sai samanlaisen tilaisuuden Australiaa vastaan, ja olen samaa mieltä tämän päätöksen kanssa.</seg>
<seg id="35">Vaikka kaikki eivät olekaan samaa mieltä, valmentajat ja valitsijat eivät määrää otteluaikataulua.</seg>
<seg id="36">Ja on pidettävä mielessä, että pelaajien tavoin heidänkin työpaikkansa riippuu tuloksista.</seg>
<seg id="37">Näitä päätöksiä ei koskaan tehdä harkitsematta.</seg>
</p>
</doc>
<doc sysid="ref" docid="guardian.80573" genre="news" origlang="en">
<p>
<seg id="1">Brexitin leiri voi voittaa, jos talous on huonolla tolalla 2017</seg>
<seg id="2">David Cameronin puolitiehen jäänyt uusintaneuvottelustrategia Britannian pysymisestä EU:ssa on päivä päivältä yhä syvemmässä suossa, jopa ilman miellyttämishaluisen Jeremy "kyllä vai ei" Corbyniakin valintaa työväenpuolueen johtoon tai TUC:ta pilkkaamassa Eurooppaa rajusti tiistaina.</seg>
<seg id="3">Muissakin maissa on omat Corbyninsa ja Nigel Faragensa.</seg>
<seg id="4">Eurooppalainen diplomaatti selitti äskettäin, kuinka monissa kriiseissä EU rypee – vaikka kaikki eivät olekaan omaa tekoa. Osa jäsenvaltioista on kyllästynyt Britannian omahyväiseen agendaan, johon sisältyy erimielisyyttä aiheuttavia myönnytyksiä ja vahingollisia perustamissopimuksen muutoksia, joita he eivät oikeastaan edes halua.</seg>
<seg id="5">Brightonissa TUC:n vuotuisessa kongressissa päätettiin, että hekään eivät viihdy EU:ssa, jos se murentaa sosiaaliturvan.</seg>
<seg id="6">Voisimme kutsua sitä vaikkapa Daven ja Georgen selfie-agendaksi.</seg>
<seg id="7">Pääministeri ja liittokansleri hengaavat huippukokouksissa ja kahdenvälisissä neuvotteluissa eri maiden pääkaupungeissa, nappaavat kuvan itsestään kuuluisan monumentin edessä, korkea-arvoisten henkilöiden kanssa tai ilman, palaavat kotiin ja kertovat hankkineensa liittolaisia uudistuksia varten.</seg>
<seg id="8">Kaikki liittyy minuun.</seg>
<seg id="9">Minun eurooppalaiseen kaverini, joka haluaa EU-teltan sisässä olevan avarakatseisen Britannian. "Älä jätä meitä yksin Ranskan kanssa", Berliini sanoo ja ehdottaa, että yhä useampi lyhytnäköinen ministeri ja virkamies eri pääkaupungeissa on tullut siihen pisteeseen, ettei enää välitä, jäämmekö vai lähdemmekö.</seg>
<seg id="10">Angela Merkel, Saksan harkitsevan järkevä liittokansleri on liittolainen, mutta on ollut vallassa jo kymmenen vuotta ja haluaa jättää viran ennen kuin se pilaantuu, kuten kävi niille, jotka viipyivät liian pitkään: Thatcher (11 vuotta), Mitterrand (14) ja Kohl (16).</seg>
<seg id="11">Ranskan François Hollandella on edessään uudelleenvalinta tai seuraajan valinta vuonna 2017.</seg>
<seg id="12">Hänenkin valtansa on hiipumassa.</seg>
<seg id="13">Puolalla voi pian olla nationalistinen oikeistohallitus, Espanjassa taas vasemmistohallitus.</seg>
<seg id="14">On vaikea kuvitella heitä rientämässä auttamaan selfie-brittejä, jotka voisivat käyttää energiansa paremmin siihen, että yrittäisivät estää Skotlantia lähtemästä Yhdistyneestä kuningaskunnasta. Eivät hekään sitä halua, koska suurimmalla osalla on separatistitaipumuksia.</seg>
<seg id="15">Osa tällaisista ministereistä voi suunnitella heittävänsä tahallaan hyödyttömiä kommentteja Skotlannin kansallispuolueen tyyliin Yhdistyneen kuningaskunnan vuoden 2017 kansanvaalikampanjassa, jolla halutaan jouduttaa Brexitin prosessia, kaverini ehdottaa.</seg>
<seg id="16">"Uusintaneuvottelut olivat järjestetty juttu". "Britannialle ei jäänyt mitään käteen uusintaneuvotteluista."</seg>
<seg id="17">Eurooppalaiset tietävät, kuinka brittilehdistö saalistaa ja kuinka EU-skeptinen oligarkkilehdistö on, aivan kuin Tony Bennin puuhaama vuoden 1975 kansanäänestys, jonka tulos puolsi 2:1 liittymistä EU:hun vuonna 1973.</seg>
<seg id="18">Joku kenties muistaa etäisesti Boris Johnsonin, veitikkamaisen euro-opportunistin, joka tuli tunnetuksi "EU:n suorien banaanien kirjeenvaihtajanamme" Brysselissä 90-luvun alussa.</seg>
<seg id="19">Ed Miliband ainakin tunsi vihollisensa.</seg>
<seg id="20">Niihin kuuluvat veroja kiertävät, puhelimia hakkeroivat ja näennäis-tilapäisasukkeja, jotka omistavat suurimman osan hyvistä sanomalehdistämme.</seg>
<seg id="21">Itse asiassa Tony Blair ajatteli suurin piirtein samoin heistä, mutta tajusi sitten, että kun on häkissä karkean gorillan kanssa, on ojennettava banaaneja hämäykseksi, jotta gorilla ei söisi sinua sekä lounaaksi että päivälliseksi.</seg>
<seg id="22">Miliband oli Blairiakin blairiitimpi vastustaessaan kansanäänestystä. Blairhän myöntyi EU:n perustuslaille, joka sitten hylättiin. Kun Ranska ja Alankomaat hylkäsivät sopimuksen kansanäänestyksessä 2005, Blair pääsi kätevästi pälkähästä.</seg>
<seg id="23">Lehdistö ei koskaan antanut sitäkään hänelle anteeksi.</seg>
<seg id="24">Mutta mukava Jeremy Corbyn, joka taputti minua ystävällisesti selkään Westminsterillä maanantaina. Sanoin hänelle, ettei hänellä ole enää aikaa tuhlattavaksi minuun. Voi olla vaarana, että hän ottaa käyttöön Neil Kinnockin mediaboikottistrategian 80-luvulta. Se oli virhe ja on yhä.</seg>
<seg id="25">Aikaa voi kulua, mutta Corbynin on kehitettävä johdonmukainen strategia seurusteluun median kanssa. Ei minun kanssani, mutta Andrew Marrin, jonka BBC-sohvalla hän istuskeli sunnuntaina.</seg>
<seg id="26">Corbynin virallinen kanta Euroopasta on se, mitä kohteliaasti kutsumme rakentuvaksi.</seg>
<seg id="27">Hän sanoo haluavansa pitää meidät reformoidussa EU:ssa.</seg>
<seg id="28">Suurin osa Ukipin ja Tory ulkopuolisista ihmisistä voi luultavasti vastata tähän myöntävästi.</seg>
<seg id="29">Sitähän Hilary "Benn muttei Benniitti" Benn kertoi radiossa ja televisiossa tällä viikolla, kun hänen sisäinen partiopoikansa yritti olla myöntämättä, että oli Corbyniltä huono veto nimittää karski John McDonnell varjovaltiovarainministeriksi.</seg>
<seg id="30">Se muistutti minua 70-luvusta, jolloin hänen vanhalla isällään oli vaikeuksia olla televisiossa epälojaali Labour-puoluekollegoilleen menemättä liian pitkälle ja menettämättä paikkaansa alahuoneessa.</seg>
<seg id="31">Hilaryn vaikeudet olivat kiinnostavampia.</seg>
<seg id="32">Benn sanoi vastustavansa jäämistä EU:hun "kaikissa olosuhteissa". McDonnel ei sanonut niin eikä Corbyn kollegoilleen ja alahuoneen jäsenille yksityistapaamisessa maanantai-iltana.</seg>
<seg id="33">Halusi Corbyn välittää miten imelän kuvan tahansa, on muistettava, että hän kosketti jopa minua. Viestikuri on tärkeä 24/7-aikakaudella, erityisesti sosiaalisen median kurimuksessa, jossa paranoia ja petos kytevät.</seg>
<seg id="34">Cameronille ei tarvitse antaa EU:n suhteen vapaapassia, jolla hän voisi pitää Labourin tukea itsestäänselvyytenä kansanäänestyksessä, kuten McDonnell on todennut.</seg>
<seg id="35">Simon Jenkins on ainakin tätä mieltä.</seg>
<seg id="36">McDonnellin ja Corbynin ekvivokaatio EU-jäsenyydestä sopii benniittiin saartotalouteen ja kapitalismin vastaiseen menneisyyteen. Keskustelut eivät enää kuulu vain suppealle piirille vasemmistolaisia toisinajattelijoita, joille ajatus siitä, että samankaltaisuus yhdistää, on keskeinen opinkappale doktrinaalisissa kahinoissa.</seg>
<seg id="37">Ekvivokaatiota on nähty myös Naton osalta. Tom Watson on järkähtämätön siinä, että Corbyn ei kampanjoi lähdön puolesta. Ulkomaisten diplomaattien on pakko yrittää selventää asiaa kotimaihinsa.</seg>
<seg id="38">Miksi Pariisin tai Berliinin pitäisi tuhlata poliittista pääomaa? Heillä on epäileviä äänestäjiä. Miksi heidän pitäisi antaa myönnytyksiä Britannialle, kun kaikki voi olla turhaa?</seg>
<seg id="39">Yhdysvallat on jo melko lailla pettynyt brittien surkeaan sotilaalliseen esitykseen Irakissa, Libyassa ja Syyriassa, jopa Tory-hallituksen aikaisiin leikkauksiin. Sain siitä muistutuksen maanantaina British Influence Security Forumin lanseerauksen yhteydessä.</seg>
</p>
</doc>
<doc sysid="ref" docid="guardian.80584" genre="news" origlang="en">
<p>
<seg id="1">Asiantuntijat kritisoivat brittiviranomaisen lausuntoja sähkösavukkeista</seg>
<seg id="2">Tutkijoiden mukaan valtion rahoittaman laitoksen väitteet siitä, että sähkösavukkeiden polttaminen on 95 prosenttia vähemmän haitallista kuin perinteinen tupakointi, syntyivät kokouksessa, jonka 12 osallistujasta osalla on kytköksiä tupakkateollisuuteen.</seg>
<seg id="3">Asiantuntijat kritisoivat British Medical Journalissa (BMJ) ja Lancet Medical Journalissa julkisen terveydenhuollon viranomaisen Public Health Englandin (PHE) sähkösavukkeita koskevassa raportissa esittämiä todisteita.</seg>
<seg id="4">PHE kuvasi viime kuussa julkaisemaa raporttiaan "käänteentekeväksi ja kattavaksi tulosten tarkasteluksi".</seg>
<seg id="5">Useat tutkijat ovat kuitenkin kyseenalaistaneet tietojen varmuuden ja nostaneet esiin joidenkin asiantuntijoiden kytkökset tupakkateollisuuteen.</seg>
<seg id="6">Lancet Medical Journalin pääkirjoituksessa otettiin viime kuussa hampaisiin "huomattavan heppoinen perusta", johon PHE:n tärkein päätelmä pohjautuu.</seg>
<seg id="7">Lisäksi kaksi tutkijaa on pohtinut BMJ:ssä, onko väitteet perustettu "kalliolle vai hiekalle".</seg>
<seg id="8">London School of Hygiene and Tropical Medicinen eurooppalaisen julkisen terveydenhuollon professori Martin McKee ja Liverpoolin yliopiston kliinisen epidemiologian professori Simon Capewell ovat todenneet seuraavaa: "Julkisen terveydenhuollon perusoletus on, että toimintaperiaatteet perustuvat niiden vaikuttavuudesta saatavaan selkeään näyttöön."</seg>
<seg id="9">McKeen ja Capewellin mukaan suuri yleisö olettaa, että PHE:n väite siitä, että "nykyhetkisen parhaan arvion mukaan sähkösavukkeet ovat noin 95 prosenttia vähemmän haitallisia kuin perinteiset savukkeet" tulisi perustua yksityiskohtaiseen tutkimustulosten analysointiin ja mallinnukseen.</seg>
<seg id="10">Väite kumpuaa yhdestä 12 hengen kokouksesta, joka kutsuttiin koolle monitavoitearviointiin (multi-criteria decision analysis, MCDA) perustuvan mallin kehittämiseksi. Mallilla haluttiin yhtenäistää osallistujien näkemykset nikotiinituotteiden haitoista. Kokoukset tulokset koottiin tutkimukseen.</seg>
<seg id="11">McKeen ja Capewellin mukaan kokouksen tukijoihin kuului muun muassa EuroSwiss Health, jonka toimitusjohtajan aiempaa riippumatonta tutkimusta on lähteiden mukaan rahoittanut British American Tobacco (BAT).</seg>
<seg id="12">Lisäksi toimitusjohtaja osoitti kestävän toiminnan raportissa tukensa BAT:n kansanterveyden mukaiselle toiminnalle.</seg>
<seg id="13">Yksi kokouksen 12 osallistujasta myönsi rahoituksen sähkösavukevalmistajalta. Väitettyä aiempaa rahoitusta tupakkayhtiö Philip Morris Internationalilta kyseinen osallistuja ei kuitenkaan myöntänyt.</seg>
<seg id="14">Paneelin kokoonpanon valintakriteereistä ei ole annettu selvitystä. Mukana on kuitenkin useita tunnettuja sähkösavukkeiden kannattajia, joista osa myöntää osallisuutensa teollisuuden rahoittajana.</seg>
<seg id="15">Osaa osallistujista ei kuitenkaan tunneta asiantuntemuksestaan tupakoinnin torjunnan alalla.</seg>
<seg id="16">Kokoukseen osallistui myös PHE:n tupakkavastaava.</seg>
<seg id="17">McKeen ja Capewellin mukaan ryhmän tutkimusraportista ilmenee, ettei ole kiistatonta näyttöä tuotteiden haitallisuudesta koskien laajaa osaa tuotteita ja niiden kriteerien täyttämistä.</seg>
<seg id="18">Kytköksiä tai puutteita ei kuitenkaan mainita PHE:n raportissa.</seg>
<seg id="19">PHE:n raportin mukaan toistaiseksi ei ole esitetty näyttöä siitä, että sähkösavukkeet voivat edistää lasten tai tupakoimattomien tupakointia. McKee ja Capewell pitävät väitettä ennenaikaisena.</seg>
<seg id="20">PHE:n terveydestä ja hyvinvoinnista vastaava johtajan, professori Kevin Fentonin mukaan väitteisiin on vastattu aiemmin.</seg>
<seg id="21">Fentonin mukaan sähkösavukkeet ovat huomattavasti vähemmän haitallisia kuin perinteinen tupakointi.</seg>
<seg id="22">Joka toinen ihmisistä, jotka tupakoivat läpi elämän, kuolee tupakkariippuvuuden takia.</seg>
<seg id="23">Kaikki todisteet viittaavat siihen, että sähkösavukkeiden terveysriskit ovat perinteisen tupakan riskejä vähäisemmät. Pitkäaikaisia vaikutuksia on kuitenkin tutkittava lähemmin.</seg>
<seg id="24">PHE on velvollinen tiedottamaan kansalaisille, mitä näyttö osoittaa ja mitä se ei osoita, erityisesti tilanteessa, jossa suhteelliset vaarat perinteiseen tupakkaan verrattuna ovat epäselviä.</seg>
<seg id="25">Yhdistyneessä kuningaskunnassa on vuosittain lähes 80 000 tupakointiin liittyvää kuolemantapausta, ja tupakoinnista aiheutuu julkiselle terveydenhuollolle vuosittain kahden miljardin punnan kustannukset.</seg>
<seg id="26">Vastuullinen toiminta edellyttää, että esitämme selkeästi tämänhetkisen näytön, jonka mukaan sähkösavukkeet eivät ole riskitön vaihtoehto, mutta niiden aiheuttavat haitat ovat murto-osa perinteisen tupakan haitoista.</seg>
</p>
</doc>
<doc sysid="ref" docid="guardian.80586" genre="news" origlang="en">
<p>
<seg id="1">BBC:n tulisi luopua EastEndersistä, sanoo Channel 4 -pomo</seg>
<seg id="2">Channel 4:n johdossa ollut Luke Johnson on todennut, että BBC:n tulisi lopettaa tiettyjen ohjelmien lähettäminen. Näihin kuuluvat EastEnders ja The Voice. Johnsonin mukaan kaupalliset kilpailijat antaisivat oikean kätensä hittisarjoista, kuten saippuasarjasta Albert Square.</seg>
<seg id="3">Johnsonin mukaan lisenssimaksua tulisi käyttää vain sellaisten ohjelmien tekoon, joita muut televisioasemat eivät tee.</seg>
<seg id="4">Hän kritisoi BBC:tä todennäköisesti pienemmän yleisön saavuttavien ohjelmien esittämisestä samaan aikaan kilpailijoiden suurten katsojalukujen ohjelmien kanssa, sekä esimerkiksi BBC4-kanavalla.</seg>
<seg id="5">Kun BBC:n pääjohtaja Tony Hall oli ilmoittanut, että yhtiö haluaa lisätä yhteistyötä muiden organisaatioiden kanssa, Johnson sanoi yrittäneensä kuuden vuoden ajan saada Channel 4 -kanavaa yhteistyöhön BBC:n kanssa, tuloksetta.</seg>
<seg id="6">"En ole samaa mieltä siitä ajatuksesta, että BBC ostaa formaatteja ja lähettää sellaisia ohjelmia, jotka kuuluisivat selkeästi jonkin kilpailevan kanavan ohjelmistoon", Johnson kertoi parlamentin ylähuoneen viestintävaliokunnalle, joka selvitti BBC:n tulevaisuutta.</seg>
<seg id="7">Jos BBC haluaa pitää yleisradiomaksun, mikä ei mielestäni välttämättä ole keskipitkällä tai pitkällä aikavälillä hyvä ajatus, sen tulisi supistaa tarjontaansa ainakin ohjelmiin, jotka eivät ole muiden tuottamia ja ostamia.</seg>
<seg id="8">BBC lähettää The Voicea parhaaseen katseluaikaan, koska se haluaa mahdollisimman laajan tuen tulevaisuudessakin.</seg>
<seg id="9">Jos mikään muu kanava ei huoli ohjelmaa, se on selvästi naurettavaa hölynpölyä.</seg>
<seg id="10">"En ymmärrä, miksi regressiivisellä verolla pitäisi rahoittaa ohjelmia, joita voitaisiin rahoittaa ilman tukia", Johnson sanoi.</seg>
<seg id="11">The Voice on näistä yksi, EastEnders toinen, vaikka se onkin omaa tuotantoa.</seg>
<seg id="12">Moni kanava antaisi oikean kätensä siitä.</seg>
<seg id="13">En ymmärrä, miten tämä palvelee yleisradioyhtiön palvelutarjontaa.</seg>
<seg id="14">Minusta nämä eivät olisi BBC:lle menetyksiä."</seg>
<seg id="15">Johnson on sarjayrittäjä, joka oli Channel 4:n johdossa 2004–2010. Hänen mielestään BBC haalii hyviä katsojalukuja, koska yhtiössä työskentelee kunnianhimoisia ihmisiä ja koska he uskovat, että se on paras tapa taata pitkän aikavälin tuki.</seg>
<seg id="16">Johnsonin kommentit BBC:n suosituimmista sarjoista ovat samansuuntaisia kuin entisen Sky-pomon Tony Ballin, joka ehdotti MacTaggart-luennollaan vuonna 2003, että BBC myisi pois EastEndersin kaltaisia sarjoja.</seg>
<seg id="17">Johnsonin mukaan BBC:n niche-yleisölle tarkoitettu ohjelmat näytetään BBC4-kanavalla, missä katsojalukuja ei useimmiten voi mitata, mutta ohjelmat täyttävät tarkoituksensa. "BBC voi sanoa puolustellessaan tekopyhillä missioillaan neljän miljardin punnan yleisradiomaksuja tehneensä kyllä erikoisia ohjelmia, joita kukaan ei katsonut."</seg>
<seg id="18">"BBC esittää niitä ajankohtina, joina kukaan ei koskaan näe niitä."</seg>
<seg id="19">Yleisradiomaksuista Johnson totesi: "Haastan teidät etsimään toisen siinä mielessä yhtä vanhakantaisen järjestelmän, että kuka saa parhaan hyödyn.</seg>
<seg id="20">Kaikki tietysti ajattelevat, että 150 puntaa vuodessa on edullista, mutta ihmiset, joille se on iso summa, etenkin jos BBC:tä ei juuri katso."</seg>
<seg id="21">Entinen Sky- ja Channel 5 -kanavien johtaja David Elstein, joka myös kertoi omat näkemyksensä valiokunnassa tiistaina, totesi, että BBC:n tulisi vaihtaa muinaiset missionsa uusiin "tiedota, opeta ja viihdytä".</seg>
<seg id="22">Elsteinin mukaan BBC.n nykyisessä tarjonnassa tuskin on opetusohjelmia – televisiossa 1 prosenttia ja radiossa 0,1 prosenttia. Hän lisää, että BBC:n tulisi ottaa oppia Australian ja Kanadan yleisradioyhtiöistä ja rukata missionsa uuteen uskoon: "tiedota, valaise ja viihdytä".</seg>
<seg id="23">Yhteistyökysymykseen Elstein ehdottaa, että BBC voisi lisätä lähetyksiä esimerkiksi tapahtumista, kuten Proms-festivaalista, jonka konserteista lähetettiin viime vuonna vain murto-osa. "BBC:n tulisi myös liittyä alliansseihin kaupallisten kanavien kanssa, jotta koko tarjonta olisi saatavilla myös verkossa", hän jatkaa.</seg>
</p>
</doc>
<doc sysid="ref" docid="guardian.80624" genre="news" origlang="en">
<p>
<seg id="1">Aivosoluja voidaan ohjata ääniaalloilla sonogenetiikan avulla</seg>
<seg id="2">Videolla näytetään, kuinka sukkulamato vaihtaa suuntaansa, kun niihin kohdistetaan ultraääntä.</seg>
<seg id="3">Tutkijat ovat kasvattaneet matoja, joiden hermojärjestelmää on muunneltu geneettisesti. Näin matoja voidaan ohjata ultraäänellä.</seg>
<seg id="4">Pienet sukkulamadot vaihtavat suuntaansa, kun niihin kohdistetaan ultraääntä, jonka taajuus on ihmisen korvan kuuloalueen yläpuolella.</seg>
<seg id="5">Ääniaallot aktivoivat liikehermosoluja, jotka on geneettisesti muunneltu siten, että niissä on kuljetuskalvo, joka reagoi ultraääneen.</seg>
<seg id="6">Lisää aiheesta: Tutkijat seuraavat aivojen aktiivisuutta valon avulla</seg>
<seg id="7">Tutkijoiden mukaan madoilla kyettiin osoittamaan uuden sonogeneettisen menetelmän (dubbed sonogenetics) teho. Menetelmässä ultraääntä hyödynnetään aivo-, sydän- ja lihassolujen aktivointiin kehon ulkopuolelta tulevalla ärsykkeellä.</seg>
<seg id="8">Kalifornian La Jollassa sijaitsevan Salk Instuten tutkija Sreekanth Chalasani kertoi Guardianille, että menetelmällä voidaan jonain päivänä korvata syväaivostimulaatio (DBS). DBS-hoito on Parkinsonin taudin oireiden hoidossa käytettävä invasiivinen menetelmä, jossa aivoja stimuloidaan sähköimpulsseilla.</seg>
<seg id="9">Sukkulamadot eivät normaalisti reagoi ultraääneen. Chalasani huomasi, että madot kuitenkin alkavat reagoida, kun ne asetetaan nesteeseen, jossa on mikroskooppisen pieniä kuplia.</seg>
<seg id="10">Chalasanin mukaan kuplat voimistavat ultraääniaaltoja, jotka etenevät matojen sisään.</seg>
<seg id="11">Vahvistuneet ultraääniaallot vaikuttavat TRP4-ionikanaviin, joita on osassa matojen solukalvoista.</seg>
<seg id="12">Nature Communications -lehdessä julkaistun artikkelin mukaan ääniaallot saavat nämä ionikanavat aukeamaan ja aktivoimaan solut, joihin ne ovat kiinnittyneinä.</seg>
<seg id="13">Voidakseen ohjata sukkulamatoja ultraäänellä Chalasani muunteli matoja geneettisesti siten, että osaan niiden liikettä ohjaavista hermoista ilmestyi TRP4-ionikanavia.</seg>
<seg id="14">Kun muunneltuihin matoihin ohjattiin ultraääntä, mikrokuplat vahvistivat ääniaaltoja ja siirtyivät matoihin, jolloin hermosolussa lähti liikkeelle signaali.</seg>
<seg id="15">Menetelmä muistuttaa hieman optogenetiikkaa, joka on mullistava työkalu, jonka avulla tutkijat voivat aktivoida hermosoluja valon avulla.</seg>
<seg id="16">Chalasanin mukaan sonogenetiikalla on kuitenkin optogenetiikkaan verrattuna tiettyjä etuja.</seg>
<seg id="17">Valo on tutkimuksen kohteena oleviin aivoihin ohjataan valoa valokuitujen avulla. Matalataajuuksiset ultraäänet sen sijaan läpäisevät solun helposti, joten ultraääntä voidaan ohjata aivoihin kallon läpi.</seg>
<seg id="18">"Uskomme, että geenihoidon ja virushoidon avulla ihmisen hermosoluja voidaan hetkellisesti altistaa ultraäänisignaaleille kliinisessä ympäristössä tietyissä neurologisissa hoidoissa", Chalasani totesi.</seg>
<seg id="19">Tutkijan mukaan menetelmää voitaisiin hyödyntää myös lihassoluissa ja insuliinia tuottavissa soluissa.</seg>
</p>
</doc>
<doc sysid="ref" docid="guardian.80762" genre="news" origlang="en">
<p>
<seg id="1">Laittomia kidutusvälineitä – kotiovellasi!</seg>
<seg id="2">Mainokset ovat häpeäksi Britannian asekaupalle</seg>
<seg id="3">Katso Amnesty Internationalin asevastainen messuvideo.</seg>
<seg id="4">Karmaisevia tappajaohjuksia!</seg>
<seg id="5">Nilkkoja murtavia jalkarautoja!</seg>
<seg id="6">Rypälepommeja!</seg>
<seg id="7">Etälamauttimia, jotka aiheuttavat sietämätöntä kipua mutta eivät jätä jälkiä!</seg>
<seg id="8">Iloinen ääni ja piirroskuvat paljastavat selvästi, että kyseinen mainos maailman suurimmista asemessuista on parodia. Video on Amnesty Internationalin tuottama, ja sen tarkoitus on nostaa esiin brittihallinnon pyrkimys myydä aseita sortohallituksille turvallisuus- ja puolustusalan DSEI (Defence Security and Equipment International) -messuilla, jotka järjestetään Lontoon Docklandsissa sijaitsevassa ExCel -messukeskuksessa.</seg>
<seg id="9">Lisää aiheesta: DSEI-asemessut: autoritaariset hallinnot saapuvat Lontooseen</seg>
<seg id="10">Bussipysäkeille ja metrovaunuihin putkahtelee myös julisteita, jotka vaativat toisen vilkaisun.</seg>
<seg id="11">"Tärkeä ilmoitus: liikutko metrolla 15.–18.9.?" Ilmoitus muistuttaa ulkoasultaan Lontoon metron ilmoituksia. Metrolinjan päässä toisessa laidassa onkin kuva tankkerista.</seg>
<seg id="12">"Syyskuussa joukko asekauppiaita saapuu Docklandsiin. Asiakkailta pyydetään apua, jotta asemessut voidaan lakkauttaa."</seg>
<seg id="13">Kolmesataa julistetta ovat tehneet taiteilijat, joiden töitä oli esillä Banksyn Dismalandin Museum of Cruel Designsissa.</seg>
<seg id="14">Kollektiivi nimeltä Special Patrol Group auttoi julisteiden jakelussa ympäri Lontoota kuuden punnan arvoisella "mainostilan hakkerointipaketilla", jossa on kuusiokoloavaimia, joilla väitteen mukaan pääsee käsiksi noin kolmannekseen maailman bussipysäkkien mainosjulistetelineistä.</seg>
<seg id="15">Transport for Londonia ei julistevandalismi naurata.</seg>
<seg id="16">Yksi Special Patrol Group -kollektiivin pilamainoksista.</seg>
<seg id="17">Cruel Designsin kuraattorin ja Essexin yliopiston luennoitsijan Gavin Grindonin mukaan taiteilijat ovat alkaneet kyseenalaistaa asioita ja haluavat tuoda poliittisia töitään yleisön nähtäväksi gallerioiden ulkopuolelle.</seg>
<seg id="18">Taiteilijat ovat huomanneet, että yhteiskunnallinen vaikuttaminen taiteen kautta edellyttää, että taide tuodaan tosimaailmaan. Monet siirtyvätkin työskentelemään protestiliikkeiden aktivistien kanssa.</seg>
<seg id="19">Toinen asekaupan vastaisista julisteista tervehtii julkisen liikenteen käyttäjiä metrossa.</seg>
<seg id="20">Amnestyn videota on katsottu Facebookin kautta yli 100 000 kertaa vuorokauden aikana. Sen on suunnitellut ilman korvausta mainostoimisto VCCP, ja sekä graafinen suunnittelija että kertoja ovat myös tehneet työnsä ilman korvausta.</seg>
<seg id="21">VCCP:n taiteellinen johtaja Matt Lever kummeksui messumainonnan poissaoloa ja tyhjää kohtaa ExCeLin tapahtumakalenterissa. Hän tuumasi: "Annetaan heille kampanja, jota he yrittävät välttää."</seg>
<seg id="22">He yrittivät väsätä realistisemman, hämäräperäisen yritysvideon, mutta kirkkaat värit ja animaatio herättävät huomion paremmin."</seg>
<seg id="23">"He ovat tehneet upeaa työtä ja auttaneet meitä nostamaan esiin messut, joissa harjoitetaan laitonta kidutusvälinekauppaa," sanoo Amnestyn Tom Davies.</seg>
<seg id="24">"Nyt hallituksen on ryhdyttävä toimiin ja varmistettava, että kidutusvälineitä ei kaupata laittomasti aivan kotiovellamme."</seg>
<seg id="25">Asemessujen kenties luovinta antia on kuitenkin esillä itse näyttelytiloissa ExCeLissä, jossa näytteilleasettajat hyödyntävät huikeita kiertoilmaisuja kauppatavarastaan.</seg>
<seg id="26">Lehdistötiedotteessaan Saab ilmoitti Yhdysvaltain armeijan tekemästä tilauksesta, joka koskee "kannettavaa AT4CS RS:ää."</seg>
<seg id="27">Tuotteeseen kuuluu "erikoismuotoiltu taistelukärki, joka tunkeutuu tehokkaasti suoraan kohteeseen."</seg>
<seg id="28">Ei kuulosta kovin miellyttävältä.</seg>
</p>
</doc>
<doc sysid="ref" docid="guardian.80776" genre="news" origlang="en">
<p>
<seg id="1">Kahdeksan kultaista sääntöä opiskelija-asuntoloissa asuville</seg>
<seg id="2">Muutin opiskelija-asuntolaan 11 vuotta sitten. Olin viaton 19-vuotias ja uskoin yhä baretteihin ja moraaliseen relativismiin. Vasta nyt muistan niiden väkinäiset hymyt, joita ärsytin, ja lukemattomat, pitkät valitukset muista.</seg>
<seg id="3">Tärkeimmät opetukset voin tiivistää kahdeksaan yksinkertaiseen sääntöön.</seg>
<seg id="4">Asuntolaan muutto on lievimmillään rasittava kokemus ja pahimmillaan järkyttävä.</seg>
<seg id="5">Tilanteessa alkaa helposti jaaritella: kerrot kaikille, mistä olet, piditkö välivuoden ja miksi, mitä pidät Corbynista ja miksi et "oikeastaan vihaa tai rakasta Marmitea, sillä sehän on vain hiivauutetta, hahhahhaa, olen huoneessani".</seg>
<seg id="6">Vedä välillä henkeä.</seg>
<seg id="7">Ja auta muitakin hengittämään: osoita kiinnostustasi ja kysele muilta asioita.</seg>
<seg id="8">Kyseleminen ohjaa keskustelua ja auttaa sinua löytämään ihmiset, joista pidät ja ihmiset, joille et puhuisi edes silloin, kun ripsesi olisivat ilmiliekeissä ja nämä ihmiset jakaisivat sammuttimia.</seg>
<seg id="9">Anna muille tilaa.</seg>
<seg id="10">Omat huoneet toimivat usein juomatiskeinä, elokuvateattereina ja yleisinä oleskelutiloina, mutta oma huone on myös paikka, jossa pukeudutaan, alusvaatteista lähtien.</seg>
<seg id="11">Lisää aiheesta: Älä edes kuvittele yhdistäväsi seurustelua ja yliopisto-opintoja</seg>
<seg id="12">Introverteille yliopisto on kova paikka</seg>
<seg id="13">Oman huoneen tulisi olla rauhoittumispaikka. Monessa asuntolassa muodostuu kuitenkin sosiaalinen kulttuuri, jossa vaelletaan huoneesta toiseen ja muodostetaan elinikäisiä ystävyyssuhteita.</seg>
<seg id="14">Tällainen kulttuuri voi olla painajaismainen ihmiselle, joka kaipaa palautumispaikkaa.</seg>
<seg id="15">Tässä ympäristössä ei ole mahdollista todeta: "Pidän sinusta ja haluan ystävyytemme jatkuvan, mutta haluan, että häivyt, jotta voin ladata takaisin energian, jonka käytin seurustelemalla kanssasi."</seg>
<seg id="16">Pyri havainnoimaan, onko joku opiskelukavereistasi uupunut sosiaaliseen kanssakäymiseen. Kenties kannattaisi olla koputtamatta oveen ja lähettää sen sijaan tekstari.</seg>
<seg id="17">Koputtamisesta puheen ollen: koputa.</seg>
<seg id="18">Omassa opiskelija-asuntolassani oli tyyppi, jonka mielestä lukitsematon ovi tarkoitti, että hän oli tervetullut sisään.</seg>
<seg id="19">Hän näki kaikenlaista.</seg>
<seg id="20">Hanki ystäviä leipomalla.</seg>
<seg id="21">Aloitat opintosi sopivasti, kun leipominen on in, joten jos leivot brownieita ja koputat jonkun oveen, et vaikuta 50-lukulaiselta, hieman oudolta tapaukselta: "Tervetuloa naapurustoon, leivoin sinulle jotain pientä. Hymyile, kun utelen sinulta henkilökohtaisuuksia."</seg>
<seg id="22">Kotitekoiset herkut ovat loistava tapa saada uusia ystäviä.</seg>
<seg id="23">Opiskelukaveriesi on pakko jutella kanssasi. Maistuvan yllätyksen ansiosta heille voi jäädä positiivinen kuva sinusta.</seg>
<seg id="24">Tämä tietysti edellyttää sinulta kohtuullisia leipurintaitoja.</seg>
<seg id="25">Jos tarjoilet onnettomia jauhosta, sokerista ja rasvasta kyhättyjä kokkareita, muut luultavasti teeskentelevät nukkuvansa, kun koputat oveen.</seg>
<seg id="26">Ruoan vohkiminen on myös yleinen rike opiskelija-asuntoloissa.</seg>
<seg id="27">Toisen kanan vieminen on tietysti varastamista, mutta saako teehensä kaataa tilkan jonkun toisen maitotölkistä?</seg>
<seg id="28">Varmista aina maitotölkin omistajalta.</seg>
<seg id="29">Todennäköisesti saat luvan, vaikka maidon lainaus jurppisikin tölkin omistajaa.</seg>
<seg id="30">Ymmärrän hyvin, että on ärsyttävää, jos joku vohkii sinulta jotakin. Yritä silti hoitaa tilanne mahdollisimman aikuismaisesti – toisin kuin oma opiskelukaverini, joka lorautti maitoonsa pesuainetta rangaistukseksi maitovarkaille.</seg>
<seg id="31">Nainen on nyt vankilassa.</seg>
<seg id="32">Älä metelöi, kun muut yrittävät nukkua tai päntätä.</seg>
<seg id="33">Ei vain siksi, että se on kohteliasta, vaan kannattaa myös muistaa, että joka toiselle kuoppaa kaivaa...</seg>
<seg id="34">Omassa asuntolassani eräs tyttö pyysi viereisen huoneen asukasta säätämään musiikin jytkettä pienemmälle, sillä kello oli kolme aamulla, ja hänellä oli aamulla tentti.</seg>
<seg id="35">Naapuri vain lisäsi äänenvoimakkuutta.</seg>
<seg id="36">Kun naapurihuoneessa vihdoin hiljeni, tyttö antoi naapurin nukkua kaksi tuntia. Hän lähti kolmeksi tunniksi tenttiin, jätti musiikin raikaamaan huoneeseensa ja lukitsi oven.</seg>
<seg id="37">Eikö olisikin romanttista, jos tuleva puolisosi sattuisi muuttamaan samaan asuntolaan?</seg>
<seg id="38">Ja eikö olisikin outoa, jos luulisit ensin, että opiskelukaverisi on tuleva puolisosi, alkaisitte seurustella, eroaisitte ja joutuisit näkemään hänet joka päivä ja menettäisit yhteisten ystävienne tapaamisoikeuden hänelle?</seg>
<seg id="39">Sydän toki tahtoo mitä tahtoo. Jos opiskelukaveri ei aivan ehdottomasti ole se ainoa oikea, yritä hillitä halusi.</seg>
<seg id="40">Jos huomaat ratkiriemukkaana hetkenä, että joku on unohtanut avaimensa huoneeseen, jonka ovi ei ole lukittu, kepposen ja kiusaamisen raja on häilyvämpi kuin voisi ajatella.</seg>
<seg id="41">Hyvä pila on hauska, mutta sellainen, josta toipuu hetkessä.</seg>
<seg id="42">Jonkin esineen piilottaminen voi olla arvokas ja hauska opetus, mutta kenenkään huonetta ei pidä sotkea hammastahnalla ja sampoolla.</seg>
<seg id="43">Toisen huoneen oven voi lukita ja tiputtaa avaimet vesilasiin, jonka laittaa pakastimeen, mutta älä kiinnitä kenenkään tavaroita kattoon sinitarralla paria kertaa enempää.</seg>
</p>
</doc>
<doc sysid="ref" docid="helsinginsanomat.fi.54888" genre="news" origlang="fi">
<p>
<seg id="1">Ulkomaalaisten opiskelijoiden majapaikkaan rasistinen isku Kiteellä - Vastaanottokeskukseksi kaavailtua taloa töhrittiin Salossa</seg>
<seg id="2">Ulkomaalaisopiskelijoiden majapaikkaan tehtiin lauantaina aamuyöllä rasistinen isku Kiteellä Pohjois-Karjalassa.</seg>
<seg id="3">Toisin kuin poliisi aiemmin kertoi, kyseessä ei ole alaikäisten turvapaikanhakijoiden majoitustilat vaan jo pidempään Suomessa olleiden ulkomaalaisopiskelijoiden nukkumatilat, Kiteen Evankelisen kansanopiston opettaja Heidi Luukkainen sanoo.</seg>
<seg id="4">Kansanopiston majoitustilojen ikkunoita ja seiniä töhrittiin rasistisilla merkeillä, kuten hakaristeillä, ja yhden majoitustilan ikkunan läpi oli heitetty metallinen esine, kertoo Itä-Suomen poliisi.</seg>
<seg id="5">Kansanopiston nuorten yhteiskuntatakuu-koulutuksen vastuuopettajana toimivan Luukkaisen mukaan ilkivallan kohteena olleessa rakennuksessa oli arviolta kymmenen ihmistä iskun aikaan.</seg>
<seg id="6">"Oli viikonloppu ja aikuiset ihmiset ovat vapaita liikkumaan, niin osa saattoi olla muuallakin", Luukkainen sanoo.</seg>
<seg id="7">Kansanopistolla on majoittuneena ihmisiä 12:sta eri kansallisuudesta.</seg>
<seg id="8">He ovat jo Suomessa jonkin aikaa olleita opiskelijoita sekä vasta saapuneita alaikäisiä turvapaikanhakijoita.</seg>
<seg id="9">Kaikilla sotketussa rakennuksessa olleilla on a-statukset.</seg>
<seg id="10">Osa opiskelee aikuisperuskoulussa, osa on ammatillisissa opinnoissa ja osa opiskelee suomea", Luukkainen kertoo.</seg>
<seg id="11">A-status on niin sanottu jatkuva oleskelulupa, joka voidaan myöntää neljäksi vuodeksi kerrallaan Suomessa jo jonkin aikaa olleelle ulkomaalaiselle.</seg>
<seg id="12">Itä-Suomen poliisi tutkii iskua vahingontekona ja kotirauhan rikkomisena.</seg>
<seg id="13">Luukkaisen mukaan tapahtuneesta pidettiin opiskelijoille maanantaina tiedotustilaisuus, jossa oli paikalla myös tarvittavat tulkit.</seg>
<seg id="14">Ei täällä ole mitään paniikkia, eikä kukaan ole halunnut lähteä pois.</seg>
<seg id="15">Meillä on ollut toistakymmentä vuotta ulkomaalaisia opiskelijoita, ja tämä on ensimmäinen kerta, kun jotain tällaista tapahtuu", Luukkainen sanoo.</seg>
<seg id="16">Luukkaisen mukaan sotkut on siivottu seinistä jo pois.</seg>
<seg id="17">Tekijöinä epäillään olleen ainakin kolme miestä ja he olivat olleet liikkeellä vaalealla henkilöautolla.</seg>
<seg id="18">Luulen, että tämä on nuorison viikonloppuillan päähänpisto, kun tämä aihe on nyt ollut pinnalla.</seg>
<seg id="19">Ei mitään sen vakavampaa", Luukkainen sanoo.</seg>
<seg id="20">Myös Salossa on töhritty sairaalaa, johon on kaavailtu vastaanottokeskusta.</seg>
<seg id="21">Tapaus sattui viime viikolla.</seg>
<seg id="22">Asiasta kertoi MTV verkkosivuillaan tiistai-iltana.</seg>
<seg id="23">Sairaalan seinään oli piirretty hakaristi ja kirjoitettu englanniksi "You are not welcome".</seg>
<seg id="24">Asiasta on tehty poliisille rikosilmoitus.</seg>
<seg id="25">Tarkennus 15.9. kello 16.02 Korjattu poliisin antamia virheellisiä tietoja kohde rakennuksessa asuneiden ihmisten iästä ja statuksesta.</seg>
</p>
</doc>
<doc sysid="ref" docid="helsinginsanomat.fi.54904" genre="news" origlang="fi">
<p>
<seg id="1">Valtio lakkauttaa Y-junan Karjaalle - matkustajat näreissään, "aivan idioottimaista"</seg>
<seg id="2">Helsingistä Raaseporin Karjaalle kulkeva Y-juna lakkaa kulkemasta maaliskuussa.</seg>
<seg id="3">Uutinen närkästytti kyseisen junan alkuiltavuoroon nousevia matkustajia Helsingin päärautatieasemalla.</seg>
<seg id="4">Eritoten alasajo iskee siuntiolaisiin, sanoi kunnassa asuva Torbjörn Bengtström.</seg>
<seg id="5">Aivan idioottimaista, koska asukasmäärä kasvaa koko ajan ja työssäkäyvät tarvitsevat nopean ja sujuvan yhteyden Helsinkiin.</seg>
<seg id="6">Tämä ei voi olla mistään muusta kiinni kuin poliittisesta tahdosta - tai sen puutteesta.</seg>
<seg id="7">Bengtström sanoo HSTV:n haastatteluvideolla tulevansa vaikka traktorilla pääkaupunkiin.</seg>
<seg id="8">Myös muualla Uudellamaalla tapahtuu junamuutoksia.</seg>
<seg id="9">Pääradalla kulkevat H- ja R-junat yhdistetään uudeksi R-linjaksi.</seg>
<seg id="10">Purolan asema Järvenpäässä ja Nuppulinna Tuusulassa jäävät pois käytöstä.</seg>
<seg id="11">Liikenne- ja viestintäministeriö ja VR julkistivat tiistaina tiedot siitä, miltä reiteiltä ministeriö ostaa junaliikennettä seuraavalla sopimuskaudella.</seg>
<seg id="12">Sopimuskausi vaihtuu vuodenvaihteessa ja lakkautettavia reittejä on koko maassa.</seg>
<seg id="13">Syksyllä viimeisteltävän uuden nelivuotisen sopimuksen hyväksyy myöhemmin raha-asiainvaliokunta.</seg>
<seg id="14">Siuntiolainen Bengtström katsoo, että valtion junaleikkuri on lyhytnäköistä toimintaa.</seg>
<seg id="15">Tehdään samoja virheitä, mitä on tehty aikaisemmin ja toistetaan niitä erittäin systemaattisella tavalla.</seg>
<seg id="16">Sitten tulee katumus päälle.</seg>
<seg id="17">Y-junaa käyttävät myös muutkin kuin raaseporilaiset ja siuntiolaiset, koska se on nopea ja ohittaa useat asemat.</seg>
<seg id="18">Espoolaista Annina Pöyryä harmitti junalla kaupunkialuetta kauemmaksi matkaavien kohtalo.</seg>
<seg id="19">"Se on nimenomaan kurjaa niille, jotka joutuvat suunnittelemaan matkansa uudelleen", hän sanoi kivutessaan Y-junaan.</seg>
<seg id="20">Pientä helpotusta on luvassa.</seg>
<seg id="21">Rantaradalle lienee tulossa uusi junayhteys, joka korvaa Y-junan Helsingin Seudun liikenteen (HSL) alueella eli vie Kirkkonummelle asti.</seg>
<seg id="22">Tämä tuo lisää kustannuksia HSL:lle eli käytännössä alueen kunnille ja niiden veronmaksajille.</seg>
<seg id="23">"Alamme nyt selvittää eri vaihtoehtoja ja niiden vaikutusta palvelutasoon ja lipunhintoihin", sanoi HSL:n toimitusjohtaja Suvi Rihtniemi.</seg>
<seg id="24">Kustannuksia on vielä mahdoton arvioida tarkasti.</seg>
<seg id="25">Rihtniemi kertoo, että matkustajien määrään perustuen HSL on maksanut Y-junasta suunnilleen miljoonan vuodessa, ministeriö toki paljon tätä enemmän.</seg>
<seg id="26">Pääradalla tuleva R-linja jättää väliin kaksi asemaa.</seg>
<seg id="27">Sen sijaan Ainolassa ja Saunakalliossa junavuorojen määrä kaksinkertaistuu.</seg>
<seg id="28">Koko maasta lakkaa yhteensä 28 pientä asemaa ja lukuisia reittejä.</seg>
<seg id="29">Ministeriö ei enää osta junaliikennettä reiteiltä Joensuu-Nurmes, Tampere-Keuruu ja Jyväskylä-Haapamäki-Seinäjoki.</seg>
<seg id="30">Pieksämäki-Joensuu-reitti lyhennetään reitiksi Pieksämäki-Varkaus.</seg>
<seg id="31">Junavuorot vähenevät reiteillä Riihimäki-Lahti, Hanko-Karjaa, Kouvola-Kotkan satama ja Kajaani-Oulu.</seg>
<seg id="32">Lakkautettavilla vuoroilla tehdään yli puoli miljoonaa matkaa vuodessa, kun yhteensä ministeriön ostamassa liikenteessä matkoja on noin yhdeksän miljoonaa.</seg>
<seg id="33">Uuden sopimuksen on tarkoitus tuoda valtiolle 12,3 miljoonan vuosittaiset säästöt.</seg>
<seg id="34">Sopimuksen arvo on noin 27,5 miljoonaa euroa vuodessa.</seg>
</p>
</doc>
<doc sysid="ref" docid="helsinginsanomat.fi.54947" genre="news" origlang="fi">
<p>
<seg id="1">Sixten Korkman kirjoitti luvun Pääoman ajankohtaisuus -kirjaan: "Marxiin kannattaa perehtyä"</seg>
<seg id="2">Maailmantalouden kriisit ovat nostaneet pinnalle Karl Marxin (1818-1883) ja hänen vuosina 1867-1894 julkaistun pääteoksensa Pääoman, kirjoittaa SKP:n entisenä puheenjohtajana tunnettu Yrjö Hakanen tänään julkaistavassa kirjassa Marxin Pääoman ajankohtaisuus.</seg>
<seg id="3">"Hänet otetaan nyt vakavammin kuin pitkään aikaan", Hakanen kirjoittaa esipuheessaan.</seg>
<seg id="4">Marxin arviot kapitalistisen talouden kehityksestä, kansainvälistymisestä ja tunkeutumisesta yhä laajemmin kaikille elämänaloille, pääomien keskittymisestä sekä rahapääoman ja kuvitteellisen pääoman kasvavasta roolista ovat osoittautuneet hämmästyttävän kaukonäköisiksi.</seg>
<seg id="5">Hakasen järjestämiin Pääoma-seminaareihin perustuvan kirjan kirjoittajalistasta löytyy myös Aalto-yliopiston professori, arvostettu talousosaaja Sixten Korkman.</seg>
<seg id="6">Kirjassa Korkman kirjoittaa Marxin olevan ajankohtainen "nyt ja ikuisesti".</seg>
<seg id="7">Ei kai entinen Elinkeinoelämän tutkimuslaitoksen ja Elinkeinoelämän valtuuskunnan toimitusjohtaja kuitenkaan marxilainen ole?</seg>
<seg id="8">Ei sentään.</seg>
<seg id="9">Korkman kertoo puhelimessa, ettei hän pidä Marxia ajankohtaisena talousajattelijana vaan pikemminkin kiinnostavana yhteiskuntateoreetikkona.</seg>
<seg id="10">Nykyään yhteiskuntatieteet ovat eriytyneet ja erikoistuneet, mutta Marx oli filosofi, historioitsija, sosiologi, taloustieteilijä, lehtimies, poliittinen agitaattori ja kirjallisuuden tuntija.</seg>
<seg id="11">"Tavallinen käsitys on se, että aatehistoria kertoo kuolleiden miesten vääristä mielipiteistä", Korkman aloittaa.</seg>
<seg id="12">Totta on, että Marxin ennustukset menivät rankasti pieleen.</seg>
<seg id="13">Vaikka Marx ymmärsi teollisen vallankumouksen luonteen ja merkityksen, hän veti kapitalismin alkutaipaleesta liian pitkälle vieviä johtopäätöksiä, Korkman pohtii.</seg>
<seg id="14">Mutta Korkman näkee kuitenkin arvoa Marxin radikaalissa asennoitumisessa.</seg>
<seg id="15">"Relevantimpaa Marxissa on se, että hän kysyi hyviä kysymyksiä", hän sanoo.</seg>
<seg id="16">Nyt keskustellaan taas Marxinkin kiinnostuksenkohteista kuten varallisuuden jakautumisesta.</seg>
<seg id="17">"Marx voi ehkä antaa inspiraatiota sille, joka haluaa ymmärtää isoa kuvaa, teknisen mullistuksen seurauksena muuttuvaa maailmaa", Korkman analysoi.</seg>
<seg id="18">Mutta siinä, mitä hallituksen pitäisi huomenna päättää, ei Marxista ole apua.</seg>
<seg id="19">Hänen mielestäänhän kapitalismi oli toivoton tapaus, joka pitäisi vain lopettaa.</seg>
<seg id="20">Silti Marxiin kannattaa Korkmanin mielestä perehtyä.</seg>
<seg id="21">"70-luvulla Marxia ei voinut lukea", Korkman sanoo.</seg>
<seg id="22">"Maolaiset ja trotskilaiset ja muut lahkot vihasivat kaikki kapitalismia, mutta vielä enemmän toisiaan".</seg>
<seg id="23">Nykyään keskustelu on monipuolisempaa, ja myös Marxia voi lähestyä ilman takavuosien ideologista ja poliittista painolastia.</seg>
<seg id="24">"Jokaisen yhteiskuntatieteilijän pitäisi tutustua Marxin ajatusmaailmaan - kuten muihinkin klassikoihin", Korkman sanoo.</seg>
</p>
</doc>
<doc sysid="ref" docid="helsinginsanomat.fi.54976" genre="news" origlang="fi">
<p>
<seg id="1">YK vaatii sotarikollisia tuomiolle Sri Lankassa</seg>
<seg id="2">YK vaatii erikoistuomioistuimen perustamista tutkimaan Sri Lankan sisällissodassa tehtyjä sotarikoksia, uutistoimisto AFP kertoo.</seg>
<seg id="3">YK:n raportti vuosina 1983-2009 käydystä sisällissodasta ilmestyi keskiviikkona pitkän lykkäyksen jälkeen.</seg>
<seg id="4">Raportti syyttää sotarikoksista sekä Sri Lankan asevoimia että tamilitiikereinä tunnettuja kapinallisia.</seg>
<seg id="5">Sri Lankan sisällissodassa arvioidaan kuolleen ainakin 100 000 ihmistä.</seg>
<seg id="6">Uhrien määrästäkään ei ole tarkkaa tietoa.</seg>
<seg id="7">Varsinkin asevoimien suurhyökkäys pitkän sodan viimeisinä kuukausina vuonna 2009 pitäisi tutkia kunnolla, YK:n raportissa vaaditaan.</seg>
<seg id="8">Sri Lankan asevoimia raportti syyttää kidutuksista, sieppauksista ja järjestelmällisestä seksuaalisesta väkivallasta, jonka uhreina oli yhtä todennäköisesti kuin miehiä kuin naisia.</seg>
<seg id="9">Kapinalliset ovat raportin mukaan syyllistyneet sivullisten ja lapsien pakottamiseen taistelijoiksi.</seg>
<seg id="10">Molemmat osapuolet ovat raportin mukaan syyllistyneet murhiin.</seg>
<seg id="11">Sri Lanka vastasi keskiviikkona, että se aikoo järjestää tutkinnan itse, mutta ei aio sallia YK:n tuomioistuimen perustamista, koska ulkomaiset tuomarit.</seg>
</p>
</doc>
<doc sysid="ref" docid="helsinginsanomat.fi.54984" genre="news" origlang="fi">
<p>
<seg id="1">Englannin yo-kokeessa sai puntaroida sosiaalista mediaa</seg>
<seg id="2">Syksyn ylioppilaskirjoituksissa oli keskiviikkona vuorossa pitkä vieras kieli, joka valtaosalla oli englanti.</seg>
<seg id="3">Englannin taitojaan testautti yli 16 000 kokelasta.</seg>
<seg id="4">Kokeessa saattoi kirjoittaa aineen vaikka sosiaalisesta mediasta.</seg>
<seg id="5">Omien kokemusten perusteella piti pohtia, tekeekö sosiaalinen media meistä yksinäisiä ja onnettomia.</seg>
<seg id="6">Vaihtoehtoisesti englanninkielisen 150-250 sanan kirjoitelman saattoi osoittaa verkkolehden neuvontapalstan pitäjälle.</seg>
<seg id="7">Otsikkona oli Dear Agony Aunt.</seg>
<seg id="8">Agony Aunt vastaa suomalaista Leelian lepotuolia.</seg>
<seg id="9">Häneltä tuli kysyä neuvoa, miten vanhemmat saisi katsomaan asioita myös nuorten kannalta.</seg>
<seg id="10">Yhteensä aineen aiheita oli neljä, joista piti valita yksi.</seg>
<seg id="11">"Se oli niistä vaikein", arvioi kolmatta aihetta Porvoon ruotsinkielisen lukion englannin lehtori Mia Lybeck.</seg>
<seg id="12">Kolmannessa aiheessa oli vain sitaatti entiseltä Euroopan komission puheenjohtajalta Jose Manuel Barrosolta.</seg>
<seg id="13">Neljäs aihe taas oli Lybeckin mukaan ihan kiva.</seg>
<seg id="14">Siinä piti kirjoittaa palopuhe, miksi yritysten tulisi palkata nuoria ihmisiä töihin.</seg>
<seg id="15">"Ainakin meidän koulussamme on harjoiteltu puheiden kirjoittamista", Lybeck sanoo ja arvioi koko kokeen "melko normaaliksi".</seg>
<seg id="16">Suomeksi - tai ruotsiksi - englannin kokeessa sai vastata kysymyksiin teksteistä, jotka puivat esimerkiksi kesäkampelan sopeutumista ilmastonmuutokseen ja suurien tietomassojen käsittelyä.</seg>
<seg id="17">Keskiviikkona kirjoitettiin myös jonkin verran pitkää venäjää (168 oppilasta), saksaa (124), ranskaa (52) ja espanjaa (27).</seg>
<seg id="18">Syksyn kirjoitukset jatkuvat perjantaina, jolloin on vuorossa toisen kotimaisen eli ruotsin tai suomen koe.</seg>
<seg id="19">Lukioissa koe järjestetään normaalisti, eli palkansaajien mielenilmaus ei siihen vaikuta.</seg>
<seg id="20">Ylioppilastutkintolautakunta kehottaa kokelaita etsimään ajoissa sopivat kulkuyhteydet, jotta he ehtivät koetilaisuuteen.</seg>
<seg id="21">Lisäaikaakin voi saada, mikäli voi osoittaa, että myöhästyminen ei johtunut omasta huolimattomuudesta.</seg>
</p>
</doc>
<doc sysid="ref" docid="helsinginsanomat.fi.54988" genre="news" origlang="fi">
<p>
<seg id="1">Oulussa ryöstettiin kauppa aseella uhaten</seg>
<seg id="2">Oulussa ryöstettiin keskiviikkoaamuna kauppa Kellon kaupunginosassa.</seg>
<seg id="3">Poliisin mukaan ryöstäjä oli pukeutunut tummiin vaatteisiin ja kasvot peittävään kommandopipoon.</seg>
<seg id="4">Mies on normaalivartaloinen ja noin 30-vuotias.</seg>
<seg id="5">Poliisin mukaan mies oli uhannut henkilökuntaa käsiaseella ja saanut saaliikseen pienen summan rahaa.</seg>
<seg id="6">Asiaa tutkitaan törkeänä ryöstönä.</seg>
</p>
</doc>
<doc sysid="ref" docid="helsinginsanomat.fi.54999" genre="news" origlang="fi">
<p>
<seg id="1">Poliisi varautuu kymmenientuhansien mielenosoittajien saapumiseen Helsinkiin - tukipartioita muualta Suomesta</seg>
<seg id="2">Hallituksen leikkauspäätöksiä vastustava mielenilmaus tulee tukkimaan Helsingin keskustan perjantaina, ennustaa poliisi.</seg>
<seg id="3">Paikalle voi ennakkotietojen mukaan saapua jopa kymmeniätuhansia ihmisiä.</seg>
<seg id="4">SAK:n, Akavan ja STTK:n liittojen jäsenet kokoontuvat Rautatientorilla kello 11.</seg>
<seg id="5">Myös poliisien uskotaan osallistuvan mielenilmaukseen.</seg>
<seg id="6">Töissä olevien poliisien tehtävänä on puolestaan paitsi hoitaa hälytystehtävät ja muu poliisitoiminta, myös turvata jättimielenilmauksen sujuminen.</seg>
<seg id="7">Rautatientorille johtavat tiet suljetaan moottoriajoneuvoilta noin kello 9.30-14 väliseksi ajaksi.</seg>
<seg id="8">Alueelle päästetään vain hälytysajoneuvot.</seg>
<seg id="9">Hakaniemen suunnasta liikenne katkaistaan Kaisaniemen liikenneympyrän kohdalta, lännen suunnasta Mannerheimintieltä lähtien.</seg>
<seg id="10">Riittääkö Helsingin poliisilaitoksella väkeä, ylikomisario Seppo Kujala?</seg>
<seg id="11">Toistaiseksi ainakin näyttää siltä, että riittää.</seg>
<seg id="12">Poliisin työtaisteluasioihin en ota kantaa.</seg>
<seg id="13">Helsinkiin on Kujalan mukaan tulossa mielenilmauksen vuoksi tukipartioita muualta Suomesta.</seg>
<seg id="14">Tarkkoja partiomääriä poliisi ei kerro.</seg>
<seg id="15">"Jonkin verran on tulossa, mutta pääsääntöisesti pärjäämme kyllä omillamme", Kujala sanoo.</seg>
<seg id="16">Poliisi kehottaa välttämään yksityisautoilua Helsingin keskustassa perjantaina.</seg>
<seg id="17">Kujala arvioi, että pahin liikennesumppu ulottuu Hakaniemen tasolta ydinkeskustaan.</seg>
<seg id="18">Seisovaa liikennettä on odotettavissa aamupäivästä alkuiltaan saakka.</seg>
<seg id="19">Muualta Suomesta saapuvien mielenosoittajien myötä Helsinkiin on tulossa myös paljon tilausbusseja.</seg>
<seg id="20">Niitä ei päästetä Rautatientorille.</seg>
<seg id="21">Bussit jäävät lähtökohtaisesti aika etäälle.</seg>
<seg id="22">Loppumatka pitää sitten kävellä mielenosoituspaikalle", Kujala kertoo.</seg>
<seg id="23">Mielenilmaus pysäyttää myös Helsingin joukkoliikenteen.</seg>
<seg id="24">Poliisin näkökulmasta tässä on positiivinenkin puoli.</seg>
<seg id="25">Joukkoliikenteen sujuvuuskysymys, joka on normaalisti käsillä näissä isoissa väen kokoontumisissa, hoituu nyt sitten osin itsestään.</seg>
<seg id="26">Mielenilmauksen järjestäjät ovat ilmoittaneet poliisille, että Helsinkiin saattaa tulla kymmeniätuhansia hallituksen talouspolitiikan vastustajia.</seg>
<seg id="27">Poliisi odottaa mielenilmauksen sujuvan rauhallisesti.</seg>
<seg id="28">Väkihän on tavallisia työssäkäyviä tai työttömiä - tavallisia kansalaisia.</seg>
<seg id="29">Kyllähän suomalaiset järkeviä ja rauhallisia ihmisiä ovat", Kujala toteaa.</seg>
<seg id="30">Eri puolilla Suomea järjestetään perjantaina myös paikallisia mielenilmauksia.</seg>
</p>
</doc>
<doc sysid="ref" docid="helsinginsanomat.fi.55004" genre="news" origlang="fi">
<p>
<seg id="1">Perjantain mielenilmaus on monin tavoin poikkeuksellinen - muistatko nämä lakot ja mielenilmaukset?</seg>
<seg id="2">Ammattiliittojen perjantaina järjestämä iso mielenilmaus on monella tavalla mielenkiintoinen ja poikkeuksellinen.</seg>
<seg id="3">Sille ei esimerkiksi löydy suomalaisesta poliittisesta historiasta kovin hyvää vertailukohtaa, sanoo Jyväskylän yliopiston sosiologian professori emeritus Martti Siisiäinen.</seg>
<seg id="4">Sinänsä ei ole ihme, että ay-liike protestoi.</seg>
<seg id="5">Jos se ei niin tekisi, se nostaisi hallituksen edessä kädet pystyyn, Siisiäinen sanoo.</seg>
<seg id="6">Hyvin oikeistolainen hallitus on iskenyt suomalaisen korporatismin perinteen ydinkohtiin - ja myös sellaisiin kohtiin, jotka ovat olleet suomalaisen hyvinvointivaltion kehityksen kannalta tärkeitä.</seg>
<seg id="7">Hallituksen kovat otteet puuttuvat sopimusoikeuteen.</seg>
<seg id="8">Tässä on paljon piirteitä siihen, että ay-liike todellakin yritetään saada polvilleen.</seg>
<seg id="9">Samalla myös ay-liikkeellä on peiliin katsomisen paikka.</seg>
<seg id="10">Peiliä tarvitaan esimerkiksi siksi, ettei ay-liikkeellä suinkaan ole kaikkien palkansaajien tukea perjantain mielenilmauksille.</seg>
<seg id="11">Uutta on nyt se jyrkkä jako, jonka mielenilmaus saa aikaan siinä joukossa, jonka ay-liike tahtoisi osallistuvan mielenosoitukseen.</seg>
<seg id="12">Eri puolilta Suomea kokoontuneet työttömät osoittivat mieltään eduskuntatalolla marraskuussa 1993.</seg>
<seg id="13">Jos perjantain mielenilmaukselle etsii vertailukohtaa, voisi se olla työttömien jättimielenosoitus, vuonna 1993 järjestetty Murrostorstai, Siisiäinen sanoo.</seg>
<seg id="14">Keskellä syvintä lamaa järjestetty Murrostorstai keräsi yhteen 20 000 työtöntä.</seg>
<seg id="15">Esko Ahon (kesk) hallitus kompuroi työmarkkinakriisistä toiseen.</seg>
<seg id="16">Sanottiin, ettei Suomen hallituksen ja palkansaajajärjestöjen välit olleet koskaan aikaisemmin olleet yhtä huonot kuin Ahon porvarihallituksen aikana.</seg>
<seg id="17">Nyt hallituksen ja ay-liikkeen välit ovat ehkä vieläkin huonommat kuin Murrostorstain aikoihin.</seg>
<seg id="18">Sitä paitsi vallassa on nyt Suomen kovin porvarihallitus koskaan, Siisiäinen sanoo.</seg>
<seg id="19">Nykyinen hallituskoalitio on vielä sillä tavalla kiinnostava, että se on niin tiukan oikeistolainen perussuomalaisten puheista huolimatta.</seg>
<seg id="20">Vielä jytkyn aikaan oli tiettyjä vanhan työväenliikkeen elementtejä.</seg>
<seg id="21">Paikalle odotetaan perjantaina useita tuhansia mielenosoittajia.</seg>
<seg id="22">Mielenilmaus pysäyttää myös julkista liikennettä ja sulkee mahdollisesti päiväkoteja sekä kouluja.</seg>
<seg id="23">Vaikkei mielenilmaus saa palkansaajien jakamatonta tukea, siitä voi tulla suurin vuosikausiin.</seg>
<seg id="24">Helsingissä on viime vuosina järjestetty noin 300 mielenosoitusta vuosittain.</seg>
<seg id="25">Niitä on laidasta laitaan.</seg>
<seg id="26">Perinteisesti suomalaisissa ay-liikkeen mielenosoituksissa on ollut varsin rauhallista - vaikka toimintatavat ovatkin viime vuosina koventuneet.</seg>
<seg id="27">Perinteisesti suomalaisessa mielenosoituksessa vältetään konfliktia, ollaan lainkuuliaisia.</seg>
<seg id="28">Mielenosoittajat pyrkivät välttämään omaisuuden vahingoittamista tai tuhoamista, Siisiäinen sanoo.</seg>
<seg id="29">1990-luvun loppu toi kuitenkin uudet tuulet.</seg>
<seg id="30">Mielenosoituskulttuuri muuttui.</seg>
<seg id="31">EU-jäsenyys hermostutti viljelijät heittämään kananmunia ja poliisi varautui saamaan päälleen sianpaskaa.</seg>
<seg id="32">Palomiesten lakko kesti vuonna 1998 kolme kuukautta.</seg>
<seg id="33">Näyttäviä lakkoja oli myös muun muassa lentäjillä ja lennonjohtajilla.</seg>
<seg id="34">Muistatko nämä lakot ja mielenosoitukset?</seg>
<seg id="35">1970-luvun metalli- ja sähkölakot</seg>
<seg id="36">1970-luvun merkittävimpiä lakkoja olivat metallilakko vuonna 1971 ja voimala- ja sähkölakko vuonna 1977.</seg>
<seg id="37">Metallimiesten lakkoon osallistui 70 000 metallimiestä.</seg>
<seg id="38">Lakko keskeytettiin sovintolautakunnan esityksellä lakon kestettyä seitsemän viikkoa.</seg>
<seg id="39">Metallimiehet saivat 16 prosentin palkankorotuksen.</seg>
<seg id="40">Kevään 1977 sähkölakko kesti 49 päivää ja aiheutti sähkökatkoja ympäri maata.</seg>
<seg id="41">Murrostorstai vuonna 1993</seg>
<seg id="42">Eduskuntatalon edustalle kokoontui 4. marraskuuta 1993 noin 20 000 ihmistä, moni laman työttömäksi tekemiä, osoittamaan mieltä työn puolesta.</seg>
<seg id="43">Palomiehet lakkoilivat kolme kuukautta vuonna 1998</seg>
<seg id="44">Palomiesten lakko oli yksi 1990-luvun pisimpiä, ellei pisin valtakunnallinen lakko.</seg>
<seg id="45">Viljelijät vastustivat EU:ta 1994 ja 1999</seg>
<seg id="46">Poliisit joutuivat kananmunasateeseen viljelijöiden protestoidessa EU:ta vastaan vuonna 1994.</seg>
<seg id="47">"Siperia opettaa, EU lopettaa", kuului yksi iskulauseista.</seg>
<seg id="48">Espalle viljelijät kippasivat tonneittain lunta.</seg>
<seg id="49">Myös Helsingin EU-huippukokous vuonna 1999 sai viljelijät protestoimaan ja polttamaan heinäpaaleja kokouspaikan edessä.</seg>
<seg id="50">Hoitajat lakkoilivat 1983 ja 1995</seg>
<seg id="51">Sairaanhoitajat lakkoilivat noin kuukauden ajan vuonna 1995.</seg>
<seg id="52">Edellisen kerran he olivat olleet lakossa vuonna 1983.</seg>
<seg id="53">Vuoden 1995 lakkoa värittivät lakon aikana tapahtuneet muutamat kuolemantapaukset.</seg>
<seg id="54">Tehy uhkasi lakolla ja hoitajien joukkoirtisanoutumisilla vuonna 2007.</seg>
<seg id="55">Uhka joukkoirtisanoutumisesta vauhditti neuvottelut lopulta tulokseen.</seg>
<seg id="56">Lääkärit lakkoilivat 2001</seg>
<seg id="57">"Lääkärit lakossa - pakosta", kuului lakkoilevien lääkärien iskulause vuonna 2001.</seg>
<seg id="58">Kunnallisten terveyskeskus- ja sairaalalääkäreiden lakko kesti viitisen kuukautta ja sai aikaan vilkkaan keskustelun siitä, miten lakot voivat vaarantaa potilasturvallisuuden.</seg>
<seg id="59">Lakon jälkeen julkinen sektori nosti lääkärien palkkoja.</seg>
<seg id="60">Opiskelijat liikkeellä vuonna 2013</seg>
<seg id="61">Noin 5 000 opiskelijaa marssi opintotuen puolesta Helsingissä Senaatintorilta eduskuntatalolle vuonna 2013.</seg>
</p>
</doc>
<doc sysid="ref" docid="helsinginsanomat.fi.55020" genre="news" origlang="fi">
<p>
<seg id="1">Keskusrikospoliisi selvittää pakolaisia täynnä olleen suomalaisrekan taustoja Itävallan poliisille</seg>
<seg id="2">Itävallan poliisi on pyytänyt keskusrikospoliisilta apua Suomeen rekisteröidyn pakolaisrekan taustojen selvittämisessä.</seg>
<seg id="3">Sunnuntaina Itävallan poliisi pysäytti Aisterheimissa lähellä Saksan rajaa rekan, jonka kyydissä oli 42 pakolaista.</seg>
<seg id="4">Tiedossa ei ole, oliko rekka mahdollisesti matkalla Suomeen.</seg>
<seg id="5">Kylmärekan kyydissä olleet olivat kaikki hyvässä kunnossa.</seg>
<seg id="6">Meillä on ollut tiedonvaihtoa Itävallan poliisin kanssa.</seg>
<seg id="7">Tutkinta ja päävastuu on tapahtumapaikalla Itävallassa, kertoo keskusrikospoliisin ylikomisario Tero Haapala.</seg>
<seg id="8">Elokuun lopussa toisille Itävallassa kuorma-auton kyydissä matkustaneille pakolaisille kävi kohtalokkaammin.</seg>
<seg id="9">Tuolloin kaikki kyydissä olleet 71 matkustajaa kuolivat ilmeisesti tukehtumalla.</seg>
<seg id="10">Yhteistyöstä Itävallan poliisin kanssa ensin kertoneen Yleisradion mukaan rekka kuuluu suomalaiselle osakeyhtiölle.</seg>
<seg id="11">Yhtiö harjoittaa muun muassa ravintolatoimintaa ja sen toimitusjohtaja on ulkomaalaistaustainen, noin 40-vuotias mies.</seg>
<seg id="12">Itävallassa ihmissalakuljetuksesta on pidätetty kaksi irakilaismiestä.</seg>
</p>
</doc>
<doc sysid="ref" docid="helsinginsanomat.fi.55029" genre="news" origlang="fi">
<p>
<seg id="1">Pakolaisia pieksevä kapteeni, entinen huumekuriiri ja upporikas liikemies - viiden salakuljettajan tarina</seg>
<seg id="2">Upporikas salakuljettajien kuningas, väkivaltainen venekuski, tyylitietoinen lähetyssaarnaaja ja itseään hyvänä jätkänä pitävä taksikuski.</seg>
<seg id="3">Esimerkiksi tällaiset ihmiset harjoittavat ihmissalakuljetusta Euroopan unioniin.</seg>
<seg id="4">Trenton yliopistossa työskentelevä kriminologi Andrea Di Nicola ja toimittaja Giampaolo Musumeci ovat tavanneet ja haastatelleet kymmeniä salakuljettajia ja näiden "asiakkaita", ja heidän kirjoittamansa kirja Kuoleman matkatoimisto ilmestyy suomeksi tällä viikolla.</seg>
<seg id="5">Kirjassa he esittelevät ihmissalakuljetuksen lonkeroita, esittävät ratkaisuehdotuksia ja esittelevät salakuljettajia bisneksen eri portailta.</seg>
<seg id="6">HS esittelee heistä viisi.</seg>
<seg id="7">Hakkaan heistä heti luulot pois</seg>
<seg id="8">Kerkenna-saaret Tunisian itärannikolla eivät houkuttele ulkomaisia turisteja, mutta monet tunisialaiset suuntaavat sinne kesänviettoon.</seg>
<seg id="9">Sijaintinsa puolesta saaret sopivat erinomaisesti myös salakuljetukseen, sillä matkaa Italialle kuuluvalle Lampedusan saarelle on vain 120 kilometriä.</seg>
<seg id="10">Vertailun vuoksi: etäisyys Helsingistä Tallinnaan on noin 85 kilometriä.</seg>
<seg id="11">Siellä, El Attayan kylässä, asuu Emir, ketjussa polttava kapteeni ja kuuden lapsen isä.</seg>
<seg id="12">Kerkenna-saaret ovat kuuluisia katkaravuistaan, mutta kalastajan on tuottoisampaa kuljettaa ihmisiä.</seg>
<seg id="13">Sitä Emir onkin tehnyt sinisellä, kymmenmetrisellä puuveneellään jo satoja kertoja.</seg>
<seg id="14">Jos veneen sulloo täyteen, siihen mahtuu 40 ihmistä.</seg>
<seg id="15">Yhdestä reissusta Emir tienaa kulujen jälkeen noin 8 000 euroa.</seg>
<seg id="16">Emirillä on viisi apulaista, jotka etsivät hänelle asiakkaita ympäri Tunisiaa.</seg>
<seg id="17">Asiakkaat saapuvat monista maista, mutta arabikevään aikana valtava määrä tunisialaisia halusi pakoon levottomuuksia.</seg>
<seg id="18">Sen jälkeen tilanne rauhoittui kunnes jälleen roihahti pakolaiskriisin myötä.</seg>
<seg id="19">Asiakkaat saapuvat mantereelta Kerkenna-saarille pienissä ryhmissä.</seg>
<seg id="20">Emir majoittaa heidät tyhjiin taloihin niin pitkäksi aikaa kuin hyväksi näkee.</seg>
<seg id="21">Ruokaa annetaan niin, että asiakkaat juuri ja juuri pysyvät hengissä.</seg>
<seg id="22">Majoitus maksaa noin 75 euroa yöltä, ja jos asiakkaalta loppuvat rahat kesken, se on heidän ongelmansa.</seg>
<seg id="23">Vesille lähdetään keskiyöllä sammutetuin lyhdyin.</seg>
<seg id="24">Ensimmäisenä yönä ajetaan pois saarilta, sitten pysäytetään, odotetaan päivä ja ajetaan seuraavana yönä Lampedusalle.</seg>
<seg id="25">Joskus merenkäynti on kovaa, ja 20 metrin korkuisissa aalloissa matkustajat itkevät ja oksentavat.</seg>
<seg id="26">Määränpäässä ihmislasti on purettu puolessa tunnissa ja Emir lähtee paluumatkalle.</seg>
<seg id="27">Emir haluaa, että häntä pelätään.</seg>
<seg id="28">Sen takia hän pieksee asiakkaitaan ja ainakin väittää hakkaavansa hangoittelijat hengiltä.</seg>
<seg id="29">Hän kertoo kirjassa, että kun poliisi kerran äkkäsi hänet, hän heitti kaikki matkustajansa laidan yli ja käski näiden uida lähimmälle saarelle.</seg>
<seg id="30">"Tartuin asiakkaita yksitellen niskasta ja heitin heidät yli laidan", Emir sanoo kirjassa.</seg>
<seg id="31">Rauhallisimmat matkustajat tulevat Saharan eteläpuolelta.</seg>
<seg id="32">Maanmiehiään hänen on kuulemma pahoinpideltävä tämän tästä.</seg>
<seg id="33">Hakkaan heistä heti luulot pois.</seg>
<seg id="34">Heille on näytettävä välittömästi, kuka täällä määrää.</seg>
<seg id="35">Ihan tavallinen taksikuski</seg>
<seg id="36">Goran on ihan tavallinen taksikuski Bogovaðassa Serbiassa.</seg>
<seg id="37">Hänen taksinsa ei ole kovin hyvä - starttimoottori vetelee viimeisiään ja muutenkin se on nähnyt parhaat päivänsä.</seg>
<seg id="38">Goranin asiakkaille tärkeintä on kuitenkin se, että taksi ylipäätään liikkuu, ja että se liikkuu kohti Unkarin rajaa.</seg>
<seg id="39">Bogovaða on 500 asukkaan pikkukylä noin 60 kilometriä Belgradista lounaaseen.</seg>
<seg id="40">Kylän vieressä sijaitsee turvapaikanhakijoille tarkoitettu keskus, jonne päästetään pääasiassa perheitä.</seg>
<seg id="41">Keskusta ympäröivissä metsissä ilman perhettään matkustavat miehet majoittuvat teltoissa, laavuissa ja hylätyissä autoissa, mitä nyt kukakin on onnistunut löytämään tai rakentamaan.</seg>
<seg id="42">Metsässä asuvat myös perheet, jotka eivät syystä tai toisesta ole jättäneet turvapaikkahakemusta Serbiaan.</seg>
<seg id="43">Jotkut majoittuvat myös yksityisasunnoissa, mutta se on julkinen salaisuus.</seg>
<seg id="44">Metsäläisten joukosta Goran löytää suurimman osan asiakkaistaan.</seg>
<seg id="45">Nämä ovat usein lopen uupuneita - Balkanin kautta reitti vaatii suuren määrän rajojen ylityksiä ja viikkokausien kävelymatkoja vaikeakulkuisessa maastossa, usein vuoristoalueilla ja pimeässä.</seg>
<seg id="46">Saapuessaan lopulta Bogovaðan alueelle, suureen ihmissalakuljetuksen solmukohtaan, ihmiset ovat kuolemanväsyneitä.</seg>
<seg id="47">Goranin kyytiläiset ovat pääasiassa syyrialaisia, afganistanilaisia, pakistanilaisia, irakilaisia ja kurdeja.</seg>
<seg id="48">Parhaita asiakkaita ovat syyrialaiset, hän kertoo kirjassa.</seg>
<seg id="49">"He sanovat asiansa kerran ja se riittää", Goran kehuu.</seg>
<seg id="50">Hänen mukaansa afrikkalaiset yrittävät tinkiä.</seg>
<seg id="51">Siitä Goran ei pidä.</seg>
<seg id="52">Hölö hölö hölö koko matkan.</seg>
<seg id="53">Ensin sovitaan hinnaksi esimerkiksi 300 euroa, sitten he laskevat sen 200:een ja tarjoavat lopulta 150.</seg>
<seg id="54">Goran korostaa olevansa mukava ja hyväsydäminen mies.</seg>
<seg id="55">Raha ei minua kiinnosta.</seg>
<seg id="56">Teen vain työni ja autan ihmisiä", hän sanoo kirjassa.</seg>
<seg id="57">Goran kertoo tekevänsä töitä halvemmalla kuin muut ja laskuttavansa kyydistä Unkarin rajalle vain 50 euroa henkilöltä.</seg>
<seg id="58">Matkaa on kolmisensataa kilometriä, suurin osa mukavasti moottoritietä.</seg>
<seg id="59">Kollegat pyytävät kuulemma kolmin- tai nelinkertaisen hinnan.</seg>
<seg id="60">Goran ansaitsee noin 50 000 euroa vuodessa.</seg>
<seg id="61">Se ei ole salakuljettajalle suuri summa, mutta Serbiassa varsin mukava vuositulo.</seg>
<seg id="62">Serbia on määrännyt, etteivät taksit saa kuljettaa siirtolaisia 12 kilometriä lähemmäs Unkarin rajaa.</seg>
<seg id="63">Goran ei siitä välitä: hän tuntee tiet ja oikopolut ja vie kyytiläisensä kilometrin päähän rajasta.</seg>
<seg id="64">Sitten hän osoittaa asiakkailleen oikean suunnan ja huristaa pois.</seg>
<seg id="65">Laupeuden työssä</seg>
<seg id="66">35-vuotiasta kongolaismiestä kutsutaan Lähetyssaarnaajaksi, eikä se ole pelkkä lempinimi.</seg>
<seg id="67">Hänellä todella on Ugandan pääkaupungissa Kampalassa protestanttinen kirkko, jossa käy paljon Kongosta paenneita uskovaisia, sekä pieni keskus, jossa autetaan kongolaisia lapsipakolaisia.</seg>
<seg id="68">Saarnaamisen lisäksi Lähetyssaarnaaja pyörittää salakuljetusbisnestä, jossa ihmisiä siirretään Kongosta Eurooppaan.</seg>
<seg id="69">Hän katsoo tekevänsä laupeuden työtä.</seg>
<seg id="70">Lähetyssaarnaajalle on tärkeää näyttää hyvältä.</seg>
<seg id="71">Hän kiillotuttaa kenkänsä monta kertaa päivässä ja pitää huolen siitä, että valkoisten kalsareiden kuminauha kurkistaa tyylikkäästi farkkujen matalan vyötärön alta.</seg>
<seg id="72">Lähetyssaarnaaja on ylpeä uudesta Mercedeksestään, maastoautostaan ja kolmesta moottoripyörästään.</seg>
<seg id="73">Silloin kun Lähetyssaarnaaja ei saarnaa, hän järjestelee ihmisiä Kongosta Ugandaan ja eteenpäin Eurooppaan.</seg>
<seg id="74">Asiakas soittaa aluksi johonkin Lähetyssaarnaajan viidestä puhelinnumerosta.</seg>
<seg id="75">Hän neuvoo, että rajalle kannattaa saapua aamulla, piilottaa rahat visusti ja solahtaa rajan yli kulkevien kaupustelijoiden sekaan.</seg>
<seg id="76">Saadakseen turvapaikanhakijan tai pakolaisen statuksen Ugandan viranomaisille pitää kertoa, että on kotoisin esimerkiksi Pohjois-Kivun sota-alueilta, ja että on joutunut pakenemaan kodistaan väkivaltaisuuksia.</seg>
<seg id="77">Usein se on totta, mutta jos ei ole, Lähetyssaarnaaja järjestää asiakkaalle uuden identiteetin.</seg>
<seg id="78">Vanha henkilöllisyystodistus hävitetään ja tilalle hankitaan toinen.</seg>
<seg id="79">Siinä auttavat Lähetyssaarnaajan kontaktit Ugandan poliisissa.</seg>
<seg id="80">Tämän jälkeen asiakas ohjataan samaan paikkaan, jonne oikeatkin turvapaikanhakijat menevät: turvapaikanhakumenettelyyn, kansalaisjärjestöjen luo, lopulta YK:n pakolaisjärjestö UNHCR:aan.</seg>
<seg id="81">Lähetyssaarnaaja tuntee byrokratian, koska on itsekin tullut Ugandaan pakolaisena.</seg>
<seg id="82">Hän laskuttaa jokaisesta portaasta erikseen: hakemuksen jättäminen Ugandan poliisille maksaa noin sata euroa, asiakirjojen hoitaminen humanitaariselle organisaatiolle noin 150 ja muuttoprosessi esimerkiksi johonkin Euroopan maahan 4 500-7 000 euroa.</seg>
<seg id="83">Foliota ja jääpaloja</seg>
<seg id="84">Tom on aloitteleva salakuljettaja, entinen huumekuriiri.</seg>
<seg id="85">Nelikymppinen irlantilainen päivystää Ranskan rannikolla Calais'ssa, jossa hänen työnsä on lastata ihmisiä Britanniaan matkalla oleviin rekkoihin.</seg>
<seg id="86">Hänellä on apunaan Lontoossa asuva afganistanilainen, ranskalainen taksikuski sekä kymmeniä rekkakuskeja, jotka eivät välttämättä edes tiedä olevansa ihmissalakuljetusbisneksessä.</seg>
<seg id="87">Yöllä Tom ja taksikuski noukkivat asiakkaansa, yleensä 2-3 ihmistä, jostain Calais'n keskustan lähettyviltä.</seg>
<seg id="88">He ajavat moottoritie A26:tta ja yrittävät vältellä poliisia.</seg>
<seg id="89">Jos poliisi pysäyttäisi auton moottoritiellä, joutuisivat Tom ja kuljettaja suoraan vankilaan laittoman maahanmuuton järjestämisestä.</seg>
<seg id="90">Sitä Tom ei halua, hän on istunut jo seitsemän vuotta huumeiden takia.</seg>
<seg id="91">Taksi pysäyttää, Tom juoksee asiakkaineen moottoritien yli levähdyspaikalle, jossa kuskit nukkuvat ennen kuin jatkavat kanaalin poikki Britteihin.</seg>
<seg id="92">Tom valitsee sopivan rekan - on varmistuttava, että se on matkalla juuri Englantiin eikä vaikkapa Hollantiin - ja leikkaa poikki suojapeitteen turvavaijerin.</seg>
<seg id="93">Se on tehtävä hiljaa, jotteivät kuskit herää.</seg>
<seg id="94">Joskus kuski on juonessa mukana, mutta silloin touhu on kalliimpaa.</seg>
<seg id="95">Kun reitti on selvä, Tom käärii asiakkaansa alumiinifolioon, samanlaiseen jota keittiössä kääritään paistin tai uuniperunan ympärille.</seg>
<seg id="96">Sen pitäisi estää poliisin lämpöskanneria huomaamasta piiloutujaa.</seg>
<seg id="97">Jotkut käyttävät samaan tarkoitukseen jäillä täytettyä makuupussia.</seg>
<seg id="98">Tom jättää asiakkaansa rekkaan ja poistuu paikalta toivoen, ettei kuski äkkää salamatkustajia ainakaan ennen Britanniaa.</seg>
<seg id="99">Salakuljettajien kuningas</seg>
<seg id="100">Muammer Küçük on yksi maailman kuuluisimpia ihmissalakuljettajia.</seg>
<seg id="101">Upporikasta turkkilaista on kutsuttu markkinoinnin mestariksi ja Välimeren laittomien maihinnousujen kiistattomaksi kuninkaaksi, joka hallitsee merireittejä Turkista EU-maihin, pääasiassa Kreikkaan ja Italiaan.</seg>
<seg id="102">Küçük on toiminut 1990-luvulta lähtien ja kehittänyt jatkuvasti uusia salakuljetusmetodeja.</seg>
<seg id="103">Hänellä on myös eräs kilpailuetu muihin yrittäjiin nähden: hän vaatii rahat vasta perillä.</seg>
<seg id="104">Yksi uusista metodeista on luksusalushuijaus: turkkilaisista satamista vuokrataan huvipursia muka viemään yhdysvaltalaisia tai eurooppalaisia perheitä mukaville muutaman päivän turistiristeilyille.</seg>
<seg id="105">Todellisuudessa alukset lastataan täpötäyteen syyrialaisia, irakilaisia, kurdeja ja afganistanilaisia, jotka kuljetetaan 5 000-7 000 euron maksua vastaan ensin Istanbulista maitse johonkin satamaan ja sieltä meritse Eurooppaan.</seg>
<seg id="106">Asiakkaita säilytetään ihmisvarastoissa, esimerkiksi vanhoissa teollisuushalleissa, kunnes näiden on aika lähteä.</seg>
<seg id="107">Ihmiset sullotaan minibusseihin ja ajetaan jonnekin päin rannikkoa.</seg>
<seg id="108">Heidän käsketään piileskellä kasvillisuuden joukossa ja odottaa merkkiä.</seg>
<seg id="109">Kun se annetaan, on alukseen noustava nopeasti.</seg>
<seg id="110">Matkustajien on pysyttävä koko matka kannen alla piilossa.</seg>
<seg id="111">Merivartiosto voi ainoastaan tarkkailla, kuinka syvällä laiva ui, sillä muita merkkejä ihmisjoukosta ei ole näkyvissä.</seg>
<seg id="112">Ruokaa ja juomaa annetaan, mutta mitä vähemmän matkustajat ulostavat ja oksentavat, sen parempi.</seg>
<seg id="113">Küçük saa yhdestä luksusalusmatkasta kulujen jälkeen noin 53 000 euroa.</seg>
<seg id="114">Hän ei hoida käytännön asioita itse vaan palkkaa kapteenit, värvääjät, vartijat, majoittajat ja muut pienemmän tekijät hoitamaan työt puolestaan.</seg>
<seg id="115">Kesäkaudella kuljetuksia järjestetään vähintään satoja ja Küçük tienaa miljoonia.</seg>
<seg id="116">Hänen arvellaan ostaneen peiteyritysten kautta maata, lääkealan yrityksen ja yli sata asuntoa, joita hän vuokraa.</seg>
<seg id="117">Muammer Küçük pidätettiin vuonna 2011 yhtä aikaa Turkin demokraattisen puolueen kansanedustajan ja erään lääkealan yrittäjän kanssa.</seg>
<seg id="118">Sen jälkeen hän on ilmeisesti kadonnut.</seg>
<seg id="119">Oikaisu 16.9.2015 klo 15.10: Kuoleman matkatoimisto -kirja ilmestyy tällä, ei ensi viikolla.</seg>
</p>
</doc>
<doc sysid="ref" docid="helsinginsanomat.fi.55038" genre="news" origlang="fi">
<p>
<seg id="1">Amerikkalainen olympiajuoksija kertoo kirjassaan sairaudestaan ja ryhtymisestään prostituoiduksi</seg>
<seg id="2">Kolme kertaa olympialaisissa kilpaillut 1 500 metrin juoksijan Suzy Favor Hamiltonin uusi kirja on herättänyt huomiota Yhdysvalloissa.</seg>
<seg id="3">Favor Hamilton kertoo Fast Girl-nimisessä kirjassaan uransa lopettamisesta ja ajautumisesta prostituoiduksi.</seg>
<seg id="4">Sports Illustrated-lehti julkaisi katkelmia kirjasta tiistaina.</seg>
<seg id="5">Favor Hamilton päätti uransa Sydneyn olympialaisiin.</seg>
<seg id="6">Hän tuli kisoihin huippukunnossa ja juoksi karsinnoissa toiseksi parhaan ajan.</seg>
<seg id="7">Finaalissa hän joutui kuitenkin paniikkiin.</seg>
<seg id="8">Hän ryntäsi heti alussa kärkeen ja puolusti johtopaikkaansa maanisella juoksulla.</seg>
<seg id="9">150 metriä ennen maalia hänen voimansa kuitenkin ehtyivät.</seg>
<seg id="10">Hän romahti radan pintaan, ja muut kilpailijat ohittivat hänet yksi toisensa jälkeen.</seg>
<seg id="11">Tunsin itseni idiootiksi ja ajattelin, että en juokse enää ikinä.</seg>
<seg id="12">Pakotin itsen kuitenkin yli maalilinjan, Favor Hamilton kertoo kirjassaan.</seg>
<seg id="13">Myöhemmin paljastui, että Favor Hamilton kärsi kaksisuuntaisesta mielialahäiriöstä.</seg>
<seg id="14">Hänen veljensä Dan oli tehnyt vuotta ennen Sydneyn kisoja itsemurhan, ja hän itse tunsi valtavia menestyspaineita.</seg>
<seg id="15">Favor Hamilton oli 43-vuotias äiti kun hän ryhtyi prostituoiduksi Las Vegasissa.</seg>
<seg id="16">Pariskunnalla ei ollut talousongelmia, mutta häntä kiehtoi ajatus saada rahaa seksin harrastamisesta vieraiden miesten kanssa.</seg>
<seg id="17">Hän ylipuhui myös miehensä hyväksymään toimintansa.</seg>
<seg id="18">Favor Hamiltonin taksa oli 450 euroa tunnilta.</seg>
<seg id="19">Hän kertoo käyttäneensä rahat luksuselämään.</seg>
<seg id="20">Yksi Favor Hamiltonin selitys prostituoiduksi ryhtymisessä oli myös se, että hän kaipasi samanlaisia adrenaliinipiikkejä kuin oli saanut kilpaillessaan yleisurheilussa.</seg>
<seg id="21">Myöhemmin Favor Hamiltonille selvisi, että hän sairasti kaksisuuntaista mielialahäiriötä.</seg>
<seg id="22">Entisen tähtijuoksijan kaksoiselämä tuli ilmi vuoden 2012 lopulla, kun Smoking Gun-lehti julkaisi hänestä artikkelin.</seg>
<seg id="23">Favor-Hamilton osallistui Barcelonan, Atlantan ja Sydneyn olympialaisiin.</seg>
<seg id="24">Vuonna 2000 hän oli 1500 metrillä maailman tilastoykkönen ajalla 3.57,40, mutta jäi Sydneyn olympiafinaalissa viimeiseksi.</seg>
</p>
</doc>
<doc sysid="ref" docid="helsinginsanomat.fi.55039" genre="news" origlang="fi">
<p>
<seg id="1">Maailmanmestari riemuitsi, kun liitto pani Norjan hiihtokukon kuriin: "Suoraselkäistä"</seg>
<seg id="2">Norjan hiihtokuningas Petter Northug on ylittänyt sopivaisuuden rajat ainakin yhden kollegansa mielestä.</seg>
<seg id="3">Northug ja Norjan hiihtoliitto ovat vääntäneet koko kesän ja syksyn viime vuoden tapaan urheilijasopimuksesta.</seg>
<seg id="4">Vaikka liitto on tarjonnut Northugille parempaa sopimusta kuin muille urheilijoille, ei sekään ole kelvannut moninkertaisella maailmanmestarille ja olympiavoittajalle.</seg>
<seg id="5">Sopimusriidan seurauksensa Norjan hiihtoliitto päätti sulkea Northugin pois tulevan kauden maailmancupista.</seg>
<seg id="6">Päätös sai kiitosta kaksinkertaiselta maailmanmestarilta Astrid Jacobsenilta.</seg>
<seg id="7">Hän sanoi olevansa iloinen, että liitto pani hiihtokukon kuriin.</seg>
<seg id="8">"Kiitos, että osoititte selkärankaa", Jacobsen kirjoitti Facebook-profiilissaan.</seg>
<seg id="9">"Emme voi sallia, että yksi aktiiviurheilija voi välttyä työskentelemästä liiton sponsorin hyväksi", hän jatkoi.</seg>
<seg id="10">Norjan hiihtoliiton ja Northugin välisessä riidassa on kyse rahasta.</seg>
<seg id="11">Northug haluaisi ilmeisesti olla osan kaudesta maajoukkueesta, jotta hän voisi mainostaa omaa sponsoriaan.</seg>
<seg id="12">Jacobsen sanoi olevansa iloinen edustaessaan liittoa, joka huolehtii myös tulevista sukupolvista, eikä anna yhden urheilijan sooloilla.</seg>
<seg id="13">Samalla hän muistutti, että liitto on antanut Northugille niin taloudellisia kuin muitakin erioikeuksia useiden vuosien ajan.</seg>
<seg id="14">Tiedän sen, koska olen ollut osa systeemiä.</seg>
<seg id="15">Jacobseb ei hyväksy, että yhdellä urheilijalla on aivan eri säännöt kuin vain sen takia, että on paras.</seg>
<seg id="16">Northug julkaisi tiistaina oman tiedotteen, jossa hän vakuutti haluavansa urheilla Norjan väreissä ensi kaudella maailmancupissa kuin myös sen jälkeen MM-kisoissa ja olympialaisissa.</seg>
<seg id="17">Astrid Jacobsen voitti urallaan kaikkiaan kuusi MM-mitalia, joista kaksi kultaista.</seg>
<seg id="18">Hän oli mukana viime talvena Falunissa viestikultaa voittaneessa joukkueessa.</seg>
</p>
</doc>
<doc sysid="ref" docid="ilkka.fi.29545" genre="news" origlang="fi">
<p>
<seg id="1">Paistinkääntäjien kilpipäivää vietetään myös Pohjanmaalla</seg>
<seg id="2">Kilpipäivänä 25.9. järjestetään tempauksia eri ravintoloissa ja myymälöissä, joille on myönnetty Paistinkääntäjien kilpi.</seg>
<seg id="3">Päivän tavoitteena on korostaa Suomen korkeatasoista ruoka-alan osaamista ja madaltaa ravintolaan lähtemisen kynnystä sekä nostaa tietoutta kilven merkityksestä osana korkeaa laatua.</seg>
<seg id="4">Samalla halutaan muistuttaa, etteivät kaikki korkeatasoiset ravintolat ole keskittyneet pääkaupunkiseudulle, vaan puolueettoman toimijan tarkastamia ja luokittelemia huippuravintoloita löytyy ympäri Suomea.</seg>
<seg id="5">Tapahtuman saama kansainvälinen huomio on osoitus tapahtuman merkittävyydestä osana kilpiravintoloiden ja järjestön tunnettavuuden lisäämisessä.</seg>
<seg id="6">Pohjanmaalla päivä järjestetään Vaasassa ravintola Fondiksessa ja Kantarelliksessa.</seg>
<seg id="7">Kokkolassa kilpipäivään osallistuu Vanhankaupungin ravintola.</seg>
<seg id="8">Tapahtuma on saanut myös merkittävää huomiota kansainvälisesti.</seg>
<seg id="9">Tapahtumasta onkin päätetty tehdä järjestön yksi merkittävimmistä kansainvälisistä tapahtumista, joka järjestetään saman päivän aikana eripuolilla maailmaa.</seg>
<seg id="10">Suomi säilyy edelleen tapahtuman isäntämaana.</seg>
</p>
</doc>
<doc sysid="ref" docid="ilkka.fi.29547" genre="news" origlang="fi">
<p>
<seg id="1">Kauhajoki-lehti: Kauhavan vastaanottokeskuksen perustamisesta kanneltu oikeuskanslerille</seg>
<seg id="2">Maahanmuuttovirasto ja Suomen Punainen Risti (SPR) ovat yhteistyössä perustamassa pakolaisten vastaanottokeskusta LSK Business Park Oy:n nykyisin omistamiin Kauhavan ex-varuskunnan tiloihin.</seg>
<seg id="3">Kantelun mukaan alueella sijaitsee edelleen pysyväisluontoisesti kriisiajan kriittistä infrastruktuuria, joka on puolustusvoimien ja sen yhteistyökumppanin eli Suomen Erillisverkot Oy:n käytössä.</seg>
<seg id="4">Kauhajoki-lehti kertoo, että yksityishenkilön mukaan vastaanottokeskuksen sijoittaminen samaan rakennuskokonaisuuteen muodostaisi merkittävän turvallisuusriskin, mitä ei ole asian valmistelussa huomioitu.</seg>
<seg id="5">Kantelijan mukaan puolustusvoimilla saattaa olla entisen Lentosotakoulun alueeseen ja lentokenttään liittyen intressejä, joiden vaikutusta ei niin ikään ole vastaanottokeskusta valmisteltaessa selvitetty, lehti kirjoittaa.</seg>
<seg id="6">Jutussa todetaan, että Kauhavan kentän osalta on viimeisen kahden vuoden ajan käyty neuvotteluja lentokoulutuksen järjestämisestä ja mahdollisen ulkomaisen toimijan tulosta lentokentälle.</seg>
<seg id="7">Asiasta on keskusteltu muun muassa puolustusministeri Jussi Niinistön (ps.) ja puolustusministeriön kansliapäällikkö Arto Rädyn kanssa.</seg>
<seg id="8">Yksityishenkilö toteaa oikeuskanslerille, ettei kantelussa ole kysymys vastaanottokeskuksen periaatteellisesta vastustamisesta, vaan siitä, että suunniteltu paikka entisellä varuskunta-alueella on väärä.</seg>
<seg id="9">Kauhavan kaupunginhallitus käsitteli vastaanottokeskusasiaa viime maanantaina.</seg>
</p>
</doc>
<doc sysid="ref" docid="ilkka.fi.29556" genre="news" origlang="fi">
<p>
<seg id="1">Niinistö: Syyrian tilanne heijastuu Ukrainaan ja Itämeren alueelle</seg>
<seg id="2">Hallinta tarkoittaa, että maahantulijoilla ja täällä olevilla on tarpeelliset olosuhteet, Niinistö kommentoi illansuussa toimittajille tavattuaan kaikkien eduskuntapuolueiden puheenjohtajat virka-asunnollaan Mäntyniemessä.</seg>
<seg id="3">Presidentin mukaan huoli pakolaistilanteen hallinnasta yhdisti kaikkia osallistujia.</seg>
<seg id="4">Hän pitää arvokkaana sitä, että Suomessa hallitus- ja oppositiopuolueet kykenevät keskustelemaan luottamuksellisesti perimmäisistä kysymyksistä.</seg>
<seg id="5">Erityisesti näinä aikoina, kun meillä on suuria haasteita edessämme</seg>
<seg id="6">Niinistön mukaan Syyrian tilanteella sekä Venäjän ja Yhdysvaltain toimilla alueella voi olla vaikutusta myös Ukrainan ja sitä myötä Itämeren alueen tilanteeseen.</seg>
<seg id="7">Niinistö on toiveikas vuoropuhelun kehittymisen suhteen.</seg>
<seg id="8">Jos se tilanne kehittyy myönteiseen suuntaan eli Yhdysvallat ja Venäjä kykenevät, sillä on vaikutusta Ukrainan tilanteeseen ja edelleen jännitteeseen Itämeren tilanteeseen.</seg>
<seg id="9">Niinistön mukaan Nato-kysymystä sivuttiin myös keskusteluissa.</seg>
<seg id="10">Työmarkkinatilanteeseen presidentti ei ottanut kantaa.</seg>
</p>
</doc>
<doc sysid="ref" docid="ilkka.fi.29562" genre="news" origlang="fi">
<p>
<seg id="1">Finnair peruu perjantaina 16 kotimaan lentoa, Alkot kiinni pari tuntia</seg>
<seg id="2">Yksi lento perutaan jo torstaina ja 15 perjantaina.</seg>
<seg id="3">Lista perutuista lennoista löytyy Finnairin nettisivuilta.</seg>
<seg id="4">Finaviasta kerrotaan, että lentoasemien toiminnot pyritään hoitamaan työnseisauksen aikana esimiesvoimin.</seg>
<seg id="5">Ruuhkia ja viivästyksiä on kuitenkin odotettavissa turvatarkastuksiin ja muihin palvelupisteisiin.</seg>
<seg id="6">Mielenosoitus sulkee Helsingin keskustan katuja</seg>
<seg id="7">Perjantaina järjestettävä mielenosoitus sulkee Helsingin keskustan katuja.</seg>
<seg id="8">Poliisi kertoo, että Rautatientorille johtavat kadut suljetaan autoilta noin kello 9.30-14.</seg>
<seg id="9">Mannerheimintien suunnasta autoja ei päästetä Kaivokatua, Postikatua eikä Töölönlahdenkatua rautatieaseman suuntaan.</seg>
<seg id="10">Unioninkadulta Hakaniemen suunnasta liikenne ohjataan Unioninkadulle Kaisaniemen liikenneympyrän kohdalla.</seg>
<seg id="11">Poliisin mukaan sulkuaika riippuu mielenosoitukseen osallistuvasta väkimäärästä.</seg>
<seg id="12">Alueelle päästetään ainoastaan hälytysajoneuvot.</seg>
<seg id="13">Metro- ja ratikkakuskit koko perjantain mielenilmauksessa</seg>
<seg id="14">Metro- ja raitiovaunukuljettajat osallistuvat perjantain mielenilmaukseen aamuliikenteen alusta yöliikenteen loppuun.</seg>
<seg id="15">Raitio- ja metrohenkilökunnan yhdistys kertoi asiasta illalla STT:lle.</seg>
<seg id="16">Valtaosa Alkoista sulkeutuu kahdeksi tunniksi, myös posteja suljettuna</seg>
<seg id="17">Perjantain mielenilmaus aiheuttaa häiriöitä myös Postin palveluihin.</seg>
<seg id="18">Merkittäviä viivästymisiä on odottavissa muun muassa päiväpostin jakeluun.</seg>
<seg id="19">Pääosa postin palvelupisteistä on suljettuna.</seg>
<seg id="20">Suomen Punaisen Ristin verikuljetukset hoidetaan lakosta huolimatta.</seg>
<seg id="21">Myös ateriakuljetukset sekä sairaaloiden lähetykset ja laboratorionäytteet pyritään hoitamaan.</seg>
<seg id="22">Tilannetietoa palveluista saa Postin nettisivuilta.</seg>
<seg id="23">Suurin osa Suomen Alkoista sulkee perjantaina ovensa kahdeksi tunniksi.</seg>
<seg id="24">Palvelualojen ammattiliitto Pam on ohjeistanut työntekijöitään keskeyttämään työt kello 11:n ja 13:n välillä.</seg>
<seg id="25">Pam on kehottanut myös päivittäistavarakaupan työntekijöitä osallistumaan ammattijärjestöjen mielenilmaukseen.</seg>
<seg id="26">SOK:n ja Keskon edustajat kertovat Helsingin Sanomille, että myymälät pyritään pitämään auki tarvittaessa esimiesvoimin.</seg>
<seg id="27">Keskon mukaan mahdollisesta yksittäisten kauppojen sulkemisesta ei ole vielä tietoa.</seg>
<seg id="28">Helsingin päiväkodit osittain kiinni</seg>
<seg id="29">Helsingin päiväkodit eivät toimi täydessä laajuudessaan perjantaina, tiedottaa Helsingin varhaiskasvatusvirasto.</seg>
<seg id="30">Ammattijärjestöjen mielenilmauksen vuoksi päivähoitoa keskitetään mahdollisesti tiettyihin päiväkoteihin, eikä päiväkotien ja leikkipuistojen kerhotoimintaa järjestetä.</seg>
<seg id="31">Ympärivuorokautiset päiväkodit sekä kehitysvammaisten ja monivammaisten lasten ryhmät pysyvät avoinna.</seg>
<seg id="32">Lisäksi kehitysvammaisten ja autististen koululaisten iltapäivätoiminta järjestetään normaalisti.</seg>
<seg id="33">Varhaiskasvatusvirasto lupaa tiedottaa toiminnan muutoksista lisää huomenna.</seg>
</p>
</doc>
<doc sysid="ref" docid="ilkka.fi.29579" genre="news" origlang="fi">
<p>
<seg id="1">Mediatutkija: Sipilä ottaa ison riskin</seg>
<seg id="2">Sipilän mukaan viestinnässä tarvitaan monipuolisia kanavia, ja pääministerin televisio- ja radiopuheet ovat yksi kanava muiden joukossa.</seg>
<seg id="3">Myös tällaista suoran puheen kanavaa tarvitaan jatkossa.</seg>
<seg id="4">Tämä ei tule jäämään viimeiseksi kerraksi, Sipilä sanoi toimittajille eduskunnassa.</seg>
<seg id="5">Sipilä ei halunnut vielä arvioida, kuinka usein toistuva tapa pääministerin televisio- ja radiopuheista tulee.</seg>
<seg id="6">Sipilän mukaan puheita ei välttämättä aina välitetä jatkossa Ylen kanavilla.</seg>
<seg id="7">Jos muita kanavia ilmoittautuu kanavaksi, niin katsotaan sitten.</seg>
<seg id="8">Nyt käytetään tänä iltana tätä kanavaa, Sipilä sanoi.</seg>
<seg id="9">Sipilän mukaan Suomen talouden tila on siinä määrin vakava, että se edellyttää televisio- ja radiopuheen pitämistä kansalaisille.</seg>
<seg id="10">Tämä asiakokonaisuus, mistä nyt puhutaan, on aika monimutkainen ja vaatii pidemmän perustelun.</seg>
<seg id="11">Siksi päädyimme tähän kanavaan, Sipilä selvitti.</seg>
<seg id="12">Puhe lähetetään kello 21.05-21.20 sekä TV1:ssä että Radio Suomessa.</seg>
<seg id="13">Sen voi myös katsoa Yle Areenassa.</seg>
<seg id="14">Sipilä ottaa ison riskin</seg>
<seg id="15">Mediatutkija toivoo, ettei Sipilän televisiopuhe kerro yleisemmästä hallituksen sisäänpäin kääntymisestä.</seg>
<seg id="16">Onko pyrkimyksenä ottaa julkisen keskustelun määrittelyoikeus tiukemmin omiin käsiin ja kieltäytyä julkisen keskustelun kysymyksenasetteluista? pohtii Tukholman yliopiston professori Anu Koivunen.</seg>
<seg id="17">Tulee mieleen ulkoministeri (Timo) Soinin hiljattainen kommentti siitä, ettei hän noudata median agendaa eikä anna sen määritellä itseään.</seg>
<seg id="18">Demokraattisen keskustelun ja julkisuuden nimissä toivon, että nämä asiat eivät liity toisiinsa.</seg>
<seg id="19">Koivunen ymmärtää, että kaupallinen media on närkästynyt Sipilän ilmoituksesta.</seg>
<seg id="20">Olisi outoa, jos mediakenttä ei reagoisi.</seg>
<seg id="21">Poliittisten päättäjien viestintätyylit eivät ole ilmoitusasioita demokratiassa.</seg>
<seg id="22">Median edustajien tehtävänä on määritelmällisesti pyrkiä siihen, ettei poliitikkojen agendoja oteta annettuina.</seg>
<seg id="23">Koivusen mukaan televisiopuhe on Sipilälle iso riski.</seg>
<seg id="24">Sipilän pitäisi puheessaan tuoda pöytään jotain uutta ja erityistä, jotta puheelle asetetut poikkeuksellisen korkeat odotukset täyttyisivät.</seg>
<seg id="25">Onko tänään tarjolla lisää sitä, minkä olemme jo kuulleet?</seg>
<seg id="26">Vai pystyykö hän puhumaan eri sävyyn, eri tavalla tai eri sanoin tai sanomaan jotain uutta?</seg>
<seg id="27">Koivunen sanoo, että jos luvassa on vain lisää samaa vanhaa, täytyy ihmetellä, miksi tällainen suuri ele tehtiin ja Yle antoi sille poikkeuksellista aikaa.</seg>
<seg id="28">Ylekin ottaa tässä riskin siinä mielessä, jos kyseessä ei olekaan erityinen tilanne vaan rutiinipuhe muiden joukossa.</seg>
<seg id="29">Vaarana on, että Yle leimautuu poliitikkojen tai eduskunnan ja hallituksen viestimeksi, mikä ei varmasti ole Ylen intressien tai yleisen linjan mukaista.</seg>
<seg id="30">Sipilältä ovela veto</seg>
<seg id="31">Sipilän tulevassa puheessa on tärkeää myös se, mitä pääministeri jättää sanomatta, mediatutkija korostaa.</seg>
<seg id="32">Illalla tulee katsoa tarkkaan, mihin Sipilä puuttuu ja mihin ei, sanoo Jyväskylän yliopiston tutkimuskoordinaattori Heikki Kuutti.</seg>
<seg id="33">Kuutin mukaan tv-puhe on Sipilältä ovela veto, koska näin tämä pääsee tuomaan oman näkemyksensä esille ilman soraääniä.</seg>
<seg id="34">Näin viestille saadaan suuri yleisö ilman journalistista suodatinta, toisin kuin tiedotustilaisuudessa, missä toimittajat voivat esittää kriittisiä kysymyksiä.</seg>
<seg id="35">Sipilä ohittaa median ja puhuu suoraan kansalle.</seg>
<seg id="36">Vaarana kuitenkin on, että media tulkitsee puheesta jotain väärin, koska tarkentavia kysymyksiä ei päästä esittämään.</seg>
<seg id="37">Kuutin mukaan on hyvin tärkeää, miten Sipilä esiintyy tv:ssä - valuuko hiki, vapisevatko kädet.</seg>
<seg id="38">Hän vertaa Sipilää isähahmoon, joka nyt kertoo kansalle, mitä pitää tehdä.</seg>
<seg id="39">Jos Sipilä osaa esittää asiansa hyvin, se voi toimia.</seg>
<seg id="40">Tilanne on erilainen kuin silloin, jos hallitus tiedottaisi jostain asiasta, koska tässä ihminen ikään kuin puhuu suoraan toiselle ihmiselle.</seg>
<seg id="41">Tällaista (Yhdysvaltain presidentti Barack) Obama ja kumppanit harrastavat säännöllisesti.</seg>
<seg id="42">Todella poikkeuksellista</seg>
<seg id="43">Politiikan tutkija Erkka Railo pitää pääministerin puhetta kansalaisille todella poikkeuksellisena.</seg>
<seg id="44">Hänen mukaansa sellaista ei ole tapahtunut vuosikymmeniin, että pääministeri puhuu suoraan kansalle.</seg>
<seg id="45">Poikkeuksellinen aika vaatii poikkeukselliset keinot, Railo sanoo.</seg>
<seg id="46">Tutkija arvelee, että pääministeri haluaa näin saada suomalaiset myötämielisiksi edessä oleville kiristyksille.</seg>
<seg id="47">Palkansaajajärjestöt järjestävät perjantaina mielenosoituksen ja lakkoja hallituksen toimia vastaan.</seg>
<seg id="48">Vasemmistoliiton puheenjohtaja Paavo Arhinmäki sanoo Twitterissä, että Sipilä voisi pitää puheensa kansakunnan tilasta eduskunnassa pääministerin ilmoituksena, jolloin puheesta päästäisiin myös keskustelemaan.</seg>
<seg id="49">SDP:n puheenjohtaja Antti Rinne (sd.) taas ilmoittaa haastavansa Sipilän vuoropuheluun.</seg>
<seg id="50">Nyt ei ole aikaa monologeille.</seg>
<seg id="51">Pian puoli vuotta vaaleista.</seg>
<seg id="52">Loputtomiin ei voi piileskellä, Rinne kirjoittaa Twitterissä.</seg>
</p>
</doc>
<doc sysid="ref" docid="iltalehti.fi.68647" genre="news" origlang="fi">
<p>
<seg id="1">9-vuotias karkumatkalla ollut poika on löytynyt Tampereella</seg>
<seg id="2">Poika oli löytymishetkellä kunnossa.</seg>
<seg id="3">POIKA ON LÖYTYNYT JA KUNNOSSA, pojan isä päivitti Facebook-sivuilleen.</seg>
<seg id="4">Myös Sisä-Suomen poliisilaitos vahvistaa asian Iltalehdelle.</seg>
<seg id="5">Poika lähti leikkimään ulos neljän aikaan iltapäivällä.</seg>
<seg id="6">Myöhemmin illalla häneen ei saatu enää yhteyttä.</seg>
<seg id="7">Isä kiittää kaikkia etsimisessä auttaneita ihmisiä.</seg>
<seg id="8">Kiitos niistä kymmenistä yhteydenotoista ja havainnoista näiden tuntien aikana.</seg>
<seg id="9">Päivitystä jaettiin lähemmäs 15 000 kertaa joka on uskomaton saldo näin lyhyessä ajassa</seg>
</p>
</doc>
<doc sysid="ref" docid="iltalehti.fi.68695" genre="news" origlang="fi">
<p>
<seg id="1">Suomalainen UFC-tähti pettyi nuorten väkivaltaiseen villitykseen: Saatte aikaan vihaa</seg>
<seg id="2">Kurditaustainen vapaaottelija Makwan Amirkhani julkaisi videon Facebookissa, jossa vetoaa erityisesti maahanmuuttajataustaisiin nuoriin.</seg>
<seg id="3">Makwan Amirkhani piti painavan puheenvuoron nuorten katutappeluja vastaan.</seg>
<seg id="4">Iranissa syntynyt ja viisivuotiaana Suomeen perheensä kanssa saapunut Amirkhani on voittanut toistaiseksi molemmat ammattilaisottelunsa vapaaottelun arvostetuimmassa UFC-sarjassa.</seg>
<seg id="5">Amirkhani kertoo saaneensa viestin, jossa pyydettiin katsomaan erästä Instagram-tiliä.</seg>
<seg id="6">Tilille on ladattu videoita, joissa nuoret tappelevat äärimmäisen väkivaltaisin ottein.</seg>
<seg id="7">Amirkhani kertoo olevansa pettynyt nuorten villitykseen.</seg>
<seg id="8">26-vuotiaalla Amirkhanilla on Facebookissa yli 62 000 seuraajaa.</seg>
<seg id="9">Jätkät potkii maassaolevia, istuu toisen päälle ja lyö silmittömästi ajattelematta yhtään näitä seurauksia, mitä tästä aiheutuu, kun te teette tämmösiä videoita, Amirkhani päivittelee.</seg>
<seg id="10">Vaikea enää puolustella</seg>
<seg id="11">Osa videoilla näkyvistä nuorista on maahanmuuttajataustaisia.</seg>
<seg id="12">Helsingin poliisin komisarion Jarmo Heinosen mukaan tappeluvideoita sosiaaliseen mediaan on ladannut sekä maahanmuuttajat että kantasuomalaiset nuoret.</seg>
<seg id="13">Nimenomaan se, että te tappelette ylipäätänsä kadulla.</seg>
<seg id="14">Te teette niin monen muun maahanmuuttajan elämästä vaikeampaa täällä Suomessa, turkulainen Amirkhani muistuttaa.</seg>
<seg id="15">Amirkhani muistuttaa, että Suomessa on sivustoja, jotka etsivät maahanmuuttajien tekemiä rikoksia.</seg>
<seg id="16">Näitä yksittäistapauksia on tullut aivan törkeän paljon.</seg>
<seg id="17">Vähän vaikea, pojat, enää puolustella teitä.</seg>
<seg id="18">Teidän pitäisi muistaa, että te olette vieraassa maassa edelleen ja tulette olemaan aika pitkään vieraita täällä.</seg>
<seg id="19">Tuo on vähän erilainen tapa kiittää siitä, että te saatte olla täällä, Amirkhani sanoo.</seg>
<seg id="20">Amirkhani kehottaa nuoria muistamaan läheisiään.</seg>
<seg id="21">Jos he joskus joutuvat jonkun rasismin kohteeksi, niin te saatte syyttää siitä itseänne.</seg>
<seg id="22">Miettikää nyt pariin kertaan ennen kuin lähdette mukaan tuollaiseen, jätkät.</seg>
<seg id="23">Amirkhani sanoo, että väkivaltainen toiminta antaa panoksia rasismille.</seg>
<seg id="24">Te saatte mussa aikaan sellaista vihaa, mistä mä en itsekään tykkää.</seg>
<seg id="25">Teillä on asiat muutenkin aika huonosti ja tuota menoa ette yhtään paranna niitä, Amirkhani päättää.</seg>
</p>
</doc>
<doc sysid="ref" docid="iltalehti.fi.68778" genre="news" origlang="fi">
<p>
<seg id="1">SAK panttaa kantaansa säästöpakettiin - Lyly: päätöksiä maanantaina</seg>
<seg id="2">SAK:n puheenjohtaja Lauri Lyly kertoo Twitterissä, että palkansaajajärjestö pohtii maanantaina kantaansa STTK:n esittämään vaihtoehtoiseen säästölistaan.</seg>
<seg id="3">Lauri Lyly kommentoi STTK:n ehdotusta Twitterissä.</seg>
<seg id="4">Toimihenkilökeskusjärjestö STTK kertoi aiemmin keskiviikkona esittävänsä hallitukselle oman ehdotuksensa, jolla pääministeri Juha Sipilän (kesk) vaatima viiden prosentin tuottavuusloikka saavutettaisiin.</seg>
<seg id="5">Akavan puheenjohtaja Sture Fjäder uskoo, että hallitus hyväksyy ehdotuksen, mikäli SAK, STTK ja Akava ovat kaikki ehdotuksen takana.</seg>
<seg id="6">Se kuitenkin vaatisi, että suurin palkansaajajärjestö SAK pehmentäisi aiempaa kantaansa.</seg>
<seg id="7">SAK:n puheenjohtaja Lauri Lyly puolestaan kommentoi asiaa niukkasanaisesti Twitterissä.</seg>
<seg id="8">Lyly kirjoittaa, että SAK:n työvaliokunta käsittelee asiaa maanantaina.</seg>
<seg id="9">Lylyn mukaan SAK etsii ratkaisuja "työmarkkinalukon avaamiseksi", ja että pakkolakien asemesta tarvitaan aktiivisten osapuolten tekemiä sopimuksia.</seg>
<seg id="10">Lyly muistuttaa, että pääministeri Sipilän hallituksen ehdotus yhteiskuntasopimukseksi ei SAK:lle kelvannut.</seg>
<seg id="11">Sipilä katkaisi aiemmin neuvottelut yhteiskuntasopimuksesta, kun SAK ei suostunut sitoutumaan viiden prosentin tuottavuusloikan tavoitteeseen.</seg>
</p>
</doc>
<doc sysid="ref" docid="iltalehti.fi.68779" genre="news" origlang="fi">
<p>
<seg id="1">Kommentti: Suurmielenosoitus uhkaa lässähtää - "Tuntuuhan se vähän hassulta puida nyrkkiä"</seg>
<seg id="2">Tuntuuhan se vähän hassulta puida nyrkkiä, jos taskussa on jo sovintopaperi, kirjoittaa Pekka Tiinanen.</seg>
<seg id="3">Tunnelmat vaihtelevat palkansaajaleirissä laidasta laitaan.</seg>
<seg id="4">Onko tarkoitus huutaa hallitus kumoon vai sittenkin sopia sen kanssa?</seg>
<seg id="5">Maanantaina SAK:n liittojohtajat puhkuivat pyhää vihaa tasavallan hallitusta kohtaan.</seg>
<seg id="6">Koko Suomi uhattiin panna kiinni.</seg>
<seg id="7">Uho levisi akavalaisiinkin.</seg>
<seg id="8">Opettajien ammattijärjestö OAJ uhkaili koulujen ja päiväkotien sulkemisella.</seg>
<seg id="9">Tiistaina OAJ peruutteli: yhtään koulua tai päiväkotia ei kokonaan suljeta.</seg>
<seg id="10">Keskiviikkona toimihenkilökeskusjärjestö STTK:n puheenjohtaja Antti Palola (sd) esiintyi sovittelevasti.</seg>
<seg id="11">Hän kertoi pitäneensä hallitukseen yhteyttä ja laativansa pääministeri Juha Sipilän (kesk) vaatimaa vaihtoehtoista esitystä viiden prosentin tuottavuusloikaksi.</seg>
<seg id="12">Akavan puheenjohtaja Sture Fjäder (kok) kiirehti heti ilmoittamaan, että hänen sopupaperinsa on jo valmis.</seg>
<seg id="13">SAK:n toimistosta ei aluksi kuulunut pihaustakaan.</seg>
<seg id="14">Puheenjohtaja Lauri Lylyn (sd) on vaikea sopuilla, kun liittojohtajat juuri maanantaina käskivät pistämään maan perjantaina seisomaan.</seg>
<seg id="15">Lopulta Lyly kuitenkin ilmoitti, että SAK:n työvaliokunta kokoontuu ensi maanantaina käsittelemään tilannetta ja että SAK etsii ratkaisuja "työmarkkinalukon avaamiseksi".</seg>
<seg id="16">Jotta palkansaajien yhteinen esitys syntyisi, SAK:n pitäisi taipua hyväksymään viiden prosentin tuottavuusloikka tavoitteeksi.</seg>
<seg id="17">Mikään ihme ei ole, että Palolan STTK:lla on suhteet kunnossa Sipilän hallitukseen.</seg>
<seg id="18">Palolan oikea käsi, STTK:n yhteiskuntavaikuttamisesta vastaava johtaja Jukka Ihanus toimi aiemmin keskustalaisten pääministerien Matti Vanhasen ja Mari Kiviniemen erityisavustajana.</seg>
<seg id="19">Palola luonnehtikin, että hallituksen ay-osaaminen on koko ajan parantunut.</seg>
<seg id="20">Sattumaa tai ei, mutta Palolan ulostulo otti hiukan puhtia pois Suomen seisauttajilta, joiden keulakuvana häärii AKT:n Marko Piirainen (sd).</seg>
<seg id="21">Tuntuuhan se vähän hassulta puida nyrkkiä, jos taskussa on jo sovintopaperi.</seg>
<seg id="22">Muokattu kello 18.00: Lisätty tieto Lylyn kommenteista.</seg>
</p>
</doc>
<doc sysid="ref" docid="iltalehti.fi.68795" genre="news" origlang="fi">
<p>
<seg id="1">Venäjä haukkui Suomea huonoksi isännäksi: "Tämä ei saa toistua"</seg>
<seg id="2">Venäjän duuman puhemies Sergei Naryshkin kritisoi Helsingin Etyj-kokousta.</seg>
<seg id="3">Venäjän duuman puhemiehen Sergei Naryshkinin mielestä Mongolia on parempi Etyj-isäntä kuin Suomi.</seg>
<seg id="4">Mongolian pääkaupungissa Ulan Batorissa on alkanut Etyjin parlamentaarisen yleiskokouksen syysistunto, jossa Naryshkin antoi laajat kommentit Helsingin heinäkuisesta juhlakokouksesta.</seg>
<seg id="5">Silloin Suomi ei sallinut Euroopan unionin pakotelistalle joutuneiden venäläispoliitikkojen, kuten Naryshkinin, saapumista kokoukseen - asia, josta puhemies jaksoi muistuttaa toimittajia.</seg>
<seg id="6">Arviomme mukaan se oli vastoin parlamentaarisen demokratian arvoja ja avoimen dialogin periaatteita.</seg>
<seg id="7">Tämä ei saa toistua, Naryshkin painotti uutistoimisto Interfaxin mukaan.</seg>
<seg id="8">Naryshkinin kritiikki kohdistui Suomen ja EU:n lisäksi Yhdysvaltoihin, jonne hänen pääsynsä oli myös estetty.</seg>
<seg id="9">Sanktiot ovat poliittinen itsemurha EU:lta, Naryshkin julisti.</seg>
<seg id="10">Mongoliaan Venäjän delegaatio pääsi mutkitta, joten Naryshkin jatkoi Suomen piikittelyä kehumalla ja kiittelemällä Mongoliaa "erinomaisesta organisoinnista".</seg>
<seg id="11">Olen varma, että parlamentaarinen yleiskokous sujuu rakentavasti ja positiivisin tuloksin - toisin kuin kokous, joka pidettiin Helsingissä heinäkuussa.</seg>
<seg id="12">Mongolian johto ymmärtää, ettei parlamentaarisella dialogilla kuulu olla esteitä.</seg>
<seg id="13">Naryshkin on tavannut Ulan Batorissa kokousta johtavan Ilkka Kanervan (kok), joka on venäläismedian mukaan jo keskustellut Venäjän delegaation kanssa.</seg>
</p>
</doc>
<doc sysid="ref" docid="iltalehti.fi.68813" genre="news" origlang="fi">
<p>
<seg id="1">Lukko kohtaa todellisen playoff-peikon: "Maalit tiukassa"</seg>
<seg id="2">Tappara ja Lukko jatkavat tänään Hakametsässä härkäpäiviä, kun molemmat ovat tulessa toisena perättäisenä päivänä.</seg>
<seg id="3">Janne Lahti ennakoi, ettei tänään Hakametsässä nähdä varsinaisia maalijuhlia.</seg>
<seg id="4">Tappara kävi eilen Kuopiossa kairaamassa 3-2-jatkoaikavoiton KalPasta.</seg>
<seg id="5">Nousu oli miehekäs, sillä viime kauden hopearyhmä oli pahimmillaan kahden maalin tappioasemasta.</seg>
<seg id="6">Lukon tiistai oli mollivoittoisempi.</seg>
<seg id="7">Raumalaisten saalis takkuisesti aloittaneen Bluesin vieraana oli pyöreät nolla pistettä, ja tappiolukemat niin ikään 2-3.</seg>
<seg id="8">Kova peli, maalit tiukassa, jos yhtään pelaavat samanlaista peliä kuin viime vuonna, Lukko-hyökkääjä Janne Lahti ennakoi asetelmia seuran sivuilla.</seg>
<seg id="9">Tapparasta on muodostunut raumalaisille melkoinen playoff-painajainen.</seg>
<seg id="10">Tappara on nimittäin kahdella edellisellä kaudella tipauttanut välierissä juuri Lukon finaalisarjasta.</seg>
<seg id="11">Molemmilla kerroilla ratkaisuun on vaadittu ratkaiseva seitsemäs matsi.</seg>
<seg id="12">Viime kaudella Lukko vei sarjan katkolle jo neljännessä pelissä, mutta Tappara nousi kolmessa seuraavassa rinnalle ja ohi.</seg>
<seg id="13">Ryhmien kokoonpanoissa ei maalivahteja lukuun ottamatta ole suuria muutoksia.</seg>
<seg id="14">Molempien eilen torjuneet kassarit saavat tänään huilivuoron.</seg>
<seg id="15">Tapparan maalilla Mika Noronen tekee tilaa Tomi Karhuselle, ja Lukko-tolppien välissä Rasmus Rinne korvaa Ryan Zapolskin.</seg>
</p>
</doc>
<doc sysid="ref" docid="iltalehti.fi.68835" genre="news" origlang="fi">
<p>
<seg id="1">Näkökulma: Ässissä käynnissä surkea näytelmä</seg>
<seg id="2">Urheilujohtaja Toivola käsikirjoitti päävalmentaja Rautakalliolle epäsopivan jatko-osan, kirjoittaa Santtu Silvennoinen Tampereelta.</seg>
<seg id="3">Se on klassikko.</seg>
<seg id="4">Vuonna 1976 Sylvester Stallone käsikirjoitti Rocky-elokuvan, jossa hän itse näytteli pääosaa.</seg>
<seg id="5">Altavastaaja laittoi sensaatiomaisesti kampoihin raskaansarjan maailmanmestarille Apollo Creedille.</seg>
<seg id="6">Rocky sai suurta sympatiaa, vaikka lopulta hävisi titteliottelun.</seg>
<seg id="7">Kolmekymmentä vuotta Rockyn ensi-illan jälkeen Mika Toivola käsikirjoitti Poriin levottoman tuhkimotarinan.</seg>
<seg id="8">Nimetön ja puukätinen patapakka eteni kaikkien hämmästykseksi SM-finaaleihin 2006.</seg>
<seg id="9">Joukkue oli täynnä Rockyn kaltaisia nimettömiä mutta sitkeitä altavastaajia.</seg>
<seg id="10">Oli Valkoista intiaania, Porin Mattia ja Pele Peltosta.</seg>
<seg id="11">Pudotuspeleissä pelaajat värjäsivät päänsä punaisiksi ja leikkasivat irokeesit.</seg>
<seg id="12">Toivolasta tuli blondi.</seg>
<seg id="13">Mainio tv-selostaja JP Jalo kutsui valmentajaa Neumanniksi.</seg>
<seg id="14">Ässät otti voitetun hopean.</seg>
<seg id="15">Toivola oli yksi sankareista.</seg>
<seg id="16">Käsikirjoittaja Toivola uskoo, että tämän kauden uutuusteos toimii samalla tavalla kuin kymmenen vuotta sitten.</seg>
<seg id="17">Ässien urheilutoimenjohtajana työskentelevä mies on rakentanut patapakan pahojen poikien varaan.</seg>
<seg id="18">Semir Ben-Amor ja Josh Gratton ovat mätkineet jätkiä kaukalossa kuin Rocky sianruhoja teurastamolla.</seg>
<seg id="19">Masi Marjamäen, Mikko Viitasen, Juha Kiilholman ja Matti Kuparisen ansiot ovat jossain muussa kuin kiekollisessa pelaamisessa.</seg>
<seg id="20">Toivola on unohtanut, että Rocky VI:ssa pääosaa esittää Pekka Rautakallio.</seg>
<seg id="21">Karri Kivi on ristinyt Rautakallion Sean Conneryksi.</seg>
<seg id="22">Rautakallio on Toivolan käsikirjoittamassa Rockyssä yhtä kömpelö pääosan esittäjä kuin Connery olisi ollut vuoden 1976 alkuperäisteoksessa.</seg>
<seg id="23">Rautakalliossa ei ole mitään muuta Rockyä kuin lempinimi.</seg>
<seg id="24">Rautakallion pelifilosofiaan eivät kuulu ryntäily ja pikkusikailu.</seg>
<seg id="25">Hän arvostaa kovaa peliä, mutta on eri asia pelata kovaa kuin sikaa.</seg>
<seg id="26">Viime kaudella Ässien Garret Stafford taklasi Tapparan Jere Karjalaista päähän.</seg>
<seg id="27">Hän sai tuomareilta 2+10 minuuttia, mutta Rautakallio laittoi miehen suihkuun.</seg>
<seg id="28">Hän ei ansainnut minuuttiakaan!</seg>
<seg id="29">Meillä pelaavat vain ne, jotka ansaitsevat.</seg>
<seg id="30">En hyväksy tuollaista peliä eikä se kuulu ässäkiekkoon, kuumana käynyt Rautakallio ärähti pelin jälkeen Satakunnan Kansalle.</seg>
<seg id="31">Ässien tämän kauden joukkue on oudosti rakennettu.</seg>
<seg id="32">On junnuja, veteraaneja, poliiseja ja kohnottajia.</seg>
<seg id="33">Parhaassa peli-iässä olevia avainmiehiä ei käytännössä ole.</seg>
<seg id="34">Ei ihme, että päävalmentaja on valittanut taitovajetta.</seg>
<seg id="35">Miten paljon olet pystynyt vaikuttamaan pelaajahankintoihin, Pekka Rautakallio?</seg>
<seg id="36">Viime kauden tapahtumat vaikuttavat hankintoihin ja valitettavasti tilanne markkinoilla oli aika suppea, Rautakallio vastasi diplomaattisesti.</seg>
<seg id="37">Pinnan alla kytee.</seg>
<seg id="38">Vuosimallin 1953 Rautakallio on tiettävästi kiinnostunut siirtymään Toivolan paikalle urheilupomoksi.</seg>
<seg id="39">Miesten sopimukset päättyvät keväällä.</seg>
<seg id="40">Ässien saldo kauden kolmessa liigamatsissa on yhtä monta tappiota maalierolla 1-6.</seg>
<seg id="41">Toivolan ei olisi kannattanut käsikirjoittaa jatko-osaa.</seg>
</p>
</doc>
<doc sysid="ref" docid="iltalehti.fi.68840" genre="news" origlang="fi">
<p>
<seg id="1">Olga Temonen näyttelee Sipe Santapukin äitiä</seg>
<seg id="2">Olga Temonen paljastaa, että jos hän olisi tavannut miehensä Tuukan teini-ikäisenä, heillä ei olisi ollut mitään yhteistä.</seg>
<seg id="3">Olga Temonen näyttelee ensimmäistä kertaa aviomiehensä ohjauksessa.</seg>
<seg id="4">Kyllä, esitän elokuvassa mieheni ystävän äitiä.</seg>
<seg id="5">Tavallaan se tuntuu hullulta, näyttelijä ja tuottaja Olga Temonen nauraa.</seg>
<seg id="6">Hän on ollut naimisissa Apulannan ex-basistin ja ohjaaja Tuukka Temosen kanssa vuodesta 2008.</seg>
<seg id="7">Pariskunta on tehnyt aiemminkin paljon töitä yhdessä, mutta nyt Olga ensimmäistä kertaa näyttelee Tuukan ohjauksessa.</seg>
<seg id="8">Olgan rooli Apulannan alkuvuosista kertovassa Teit meistä kauniin -elokuvassa on rumpali Sipe Santapukin äiti Sirkka.</seg>
<seg id="9">Sirkka tsemppaa ja tukee poikaansa, vaikka tämän isä Risto (jota esittää Lorenz Backmann) koettaa olla järjen ääni.</seg>
<seg id="10">Mitä enemmän olen tutustunut todelliseen esikuvaani Sirkkaan, sitä helpommaksi roolin esittäminen tuntuu menevän.</seg>
<seg id="11">Hän on mahtava tyyppi ja olen kiitollinen Tuukalle, että hän luotti roolin minulle.</seg>
<seg id="12">Olga oli tavannut Sirkan jo ennen elokuvaprojektia, mutta sen jälkeen kaksikko on lähentynyt paljon.</seg>
<seg id="13">He ovat tavanneet, puhuneet puhelimessa ja viestitelleet.</seg>
<seg id="14">Sirkka on auttanut tosi paljon.</seg>
<seg id="15">Olemme käyneet paljon eri kulmista heidän historiaansa läpi.</seg>
<seg id="16">Sirkka myös onneksi ymmärtää, että draama on draamaa ja totuutta pitää ehkä vähän värittää.</seg>
<seg id="17">Olga korostaa, että Sirkka oli Heinolassa lähes ainoa, joka sokeasti uskoi, että Apulannasta tulee Suomen suurin bändi.</seg>
<seg id="18">90-luvulla oli lama ja tosi ankeaa.</seg>
<seg id="19">Oli aika pieni todennäköisyys, että joku oikeasti onnistuu, mutta Sirkalla oli jokin intuitio, ja hän oli oikeassa.</seg>
<seg id="20">Olga kertoo, että hän oli kuullut Tuukalta paljon tämän nuoruudesta jo ennen elokuvasuunnitelmia.</seg>
<seg id="21">Vanhempien tarinat ovat kuitenkin välillä olleet vähän erilaisia.</seg>
<seg id="22">Niin, jos olet 15-vuotias teini, niin kuinka paljon vanhemmat oikeasti tietävät, mitä puuhasit.</seg>
<seg id="23">Olga paljastaa, että hänen oma nuoruutensa oli täysin toisenlainen kuin Heinolan pahamaineisena skeittarina tunnetun Tuukan.</seg>
<seg id="24">Olga oli arki ja kiltti tyttö, jolla ei olisi ollut elokuvan Tuukan kanssa mitään tekemistä.</seg>
<seg id="25">Korkeintaan hän olisi voinut salaa ihastua.</seg>
<seg id="26">Olgan mukaan hän on 10 vuoden aikana tehnyt niin paljon yhteistyötä Tuukan kanssa, että iso yhteinen projekti ei pelota.</seg>
<seg id="27">Kaikki on aina sujunut superhyvin.</seg>
<seg id="28">Nyt koko tuotantoryhmä lähtee kuukaudeksi kuvauksiin Heinolaan.</seg>
<seg id="29">Iitissä asuva pariskunta tosin aikoo ajaa pienten lastensa vuoksi usein myös yöksi kotiin, koska välimatka ei ole liian pitkä.</seg>
<seg id="30">Valtaamme koko Heinolan kuukaudeksi.</seg>
<seg id="31">He ovat ottaneet meidät tosi lämpimästi vastaan, kysyneet vain, että mitkä kadut ja milloin tyhjennetään.</seg>
</p>
</doc>
<doc sysid="ref" docid="iltalehti.fi.68841" genre="news" origlang="fi">
<p>
<seg id="1">Iron Sky 2 nousi Suomen kalleimmaksi näytelmäelokuvaksi</seg>
<seg id="2">Timo Vuorensolan ohjaaman Iron Sky: The Coming Race -elokuvan budjetti on 17 miljoonaa euroa.</seg>
<seg id="3">Kuvaukset alkavat lokakuussa Belgiassa.</seg>
<seg id="4">Ohjaaja Timo Vuorensola alkaa kuvata Iron Sky 2 -elokuvaa lokakuussa Belgiassa.</seg>
<seg id="5">Scifielokuva Iron Skyn jatko-osa, Iron Sky: The Coming Race, nousee Suomen kaikkien aikojen kalleimmaksi näytelmäelokuvaksi 17 miljoonan euron budjetillaan.</seg>
<seg id="6">Aiemmin Suomen kalleimman elokuvan titteli on ollut Jalmari Helanderin Big Gamellä.</seg>
<seg id="7">Tekeillä oleva Angry Birds -animaatio nousee valmistuttuaan myös Iron Sky 2:n ohi, sillä elokuvan budjetti on yli 100 miljoonaa euroa.</seg>
<seg id="8">Timo Vuorensolan ohjaaman ja Tero Kaukomaan tuottaman elokuvan kuvaukset alkavat lokakuussa Antwerpenin lähellä AED Studiosin tiloissa ja kestävät kahdeksan viikkoa.</seg>
<seg id="9">Ohjaaja Timo Vuorensola lähtee Belgiaan jo ensi viikolla.</seg>
<seg id="10">Jättibudjetti ei pelota.</seg>
<seg id="11">Olen ollut ihan sairaan rentona!</seg>
<seg id="12">Minulla on niin rento fiilis käsikirjoituksesta, koska tiedän tarkkaan, millainen leffasta pitäisi tulla.</seg>
<seg id="13">Kaikki työryhmässä tuntuvat tajuavan, että tehdään jotain ennennäkemätöntä.</seg>
<seg id="14">On mahtavaa mennä Belgiaan.</seg>
<seg id="15">Vaikka aika on tiukka, ei ole pelkoa perseessä.</seg>
<seg id="16">Enemmän olen innoissani, enkä malta odottaa, että saan näytettyä tämän leffan yleisölle, hän kertoo Iltalehdelle.</seg>
<seg id="17">Alun perin elokuvan budjetiksi oli kaavailtu 8-10 miljoonaa, mutta käsikirjoituksen kehittyessä myös budjetti kasvoi.</seg>
<seg id="18">Budjetti on iso, mutta on iso stoorikin.</seg>
<seg id="19">Elokuvaan saisi kuitenkin tungettua 100 miljoonaa, koska jokainen kuvakulma ja tehosteet ovat niin kalliita.</seg>
<seg id="20">Nyt kaikki on väännetty niin tiukkaan, ettei ole yhtään löysää.</seg>
<seg id="21">Elokuvan tuotantoyhtiö Iron Sky Universe käynnisti tänään keskiviikkona joukkorahoituskampanjan ja joukkolainan, josta maksetaan 4-8 prosentin vuosikorkoa.</seg>
<seg id="22">Lopullinen korko määräytyy kysynnän ja tarjonnan mukaan kampanjan aikana.</seg>
<seg id="23">Viimeistään kahden vuoden kuluttua yhtiö maksaa lainan takaisin.</seg>
<seg id="24">Toimintaelokuvassa näyttelevät muun muassa Udo Kier, Tom Green ja Vladimir Burlakov.</seg>
</p>
</doc>
<doc sysid="ref" docid="iltalehti.fi.68869" genre="news" origlang="fi">
<p>
<seg id="1">Junttia vai coolia?</seg>
<seg id="2">Isot logot palaavat paitoihin</seg>
<seg id="3">Trendsettereiden rintamuksia ovat viime aikoina koristaneet isot logot.</seg>
<seg id="4">Vielä jokin aika sitten muotitietoinen pukeutuja vältteli selkeitä ja isoja logoja kuin Crocseja konsanaan.</seg>
<seg id="5">Hupparin tai t-paidan merkin mainostaminen nähtiin jokseenkin junttina.</seg>
<seg id="6">Vaan ajat muuttuvat.</seg>
<seg id="7">Sporttisuudesta on tullut oikea muodin megatrendi, ja niin myös vanhat, tutut sporttimuotimerkit kuten Adidas ja Nike ovat nousseet cooliuden aallonharjalle.</seg>
<seg id="8">Ja kuten niin usein ennenkin, hassun ja trendikkään raja on häilyvä: jos jokin on jo oikein junttia, alkaa se muuttua ironiseksi ja cooliksi.</seg>
<seg id="9">Ensin tuli norm core -trendi, eli tavismuoti, jossa trendsetterit yllättivät suosimalla mahdollisimman tylsiä perusvaatteita ikään kuin keinona erottautua massasta.</seg>
<seg id="10">Nyt päälle pistetään harmaan peruscollegen sijaan jo se kaapin pohjalle hautautunut verkkapaita, jonka edessä komeilee valmistajan logo.</seg>
<seg id="11">Mitä isompi ja perinteisempi, sen parempi.</seg>
<seg id="12">Logojen lisäksi myös esimerkiksi Adidaksen tunnistettavat raitaverkkarit, suosikkijoukkueen pelipaidat ja New York Yankees-lippikset ovat tehneet paluun katumuotiin.</seg>
<seg id="13">Farkkujen reunan alka pilkistävät alkkareiden Calvin Klein-logot ovatkin nyt cool yksityiskohta.</seg>
<seg id="14">Trendi näyttää olevan siirtymässä sporttimerkeiltä myös luksusbrändeille.</seg>
<seg id="15">Esimerkiksi Versacen syyspuseroiden rintamus tekee selväksi, minkä merkkisestä vaatteesta on kyse.</seg>
<seg id="16">Olisitko sinä valmis esittelemään logoja pukeutumisessasi?</seg>
</p>
</doc>
<doc sysid="ref" docid="iltasanomat.fi.490485" genre="news" origlang="fi">
<p>
<seg id="1">Venäläispoliitikko julkaisi todisteen: En juuttunut tunneiksi tankin luukkuun!</seg>
<seg id="2">Väitteiden mukaan erikoinen välikohtaus olisi tapahtunut Nizhni Tagilissa, jossa pidettiin Venäjän sotateollisuuden tuotteita esittelevä Russia Arms Expo 2015.</seg>
<seg id="3">Venäjän mediassa on viime päivinä levinnyt värikkäitä väitteitä, joiden mukaan Venäjän hätätilaministeriö joutui irrottamaan suurikokoista Zotovia tankinluukusta viiden tunnin ajan.</seg>
<seg id="4">Zotov on sittemmin tehnyt kaikkensa kiistääkseen tiedot.</seg>
<seg id="5">Hän julkaisi jopa omilla julkisilla Facebook-sivuillaan kuvan, jossa hän näyttää kurkistavan panssariajoneuvon luukusta varsin hyvissä tunnelmissa eikä ainakaan niiden kuvien perusteella kyse ole mistään juuttumisesta tai suuttumisesta.</seg>
<seg id="6">Täyttä hölynpölyä.</seg>
<seg id="7">Aloitetaan siitä, että en mennyt sisälle taistelupanssarivaunuun, vaan se oli rynnäkköpanssarivaunu BMP-3.</seg>
<seg id="8">Olen itse entinen sotilas, everstiluutnantti, olen palvellut Uralilla.</seg>
<seg id="9">Menin sinne sisälle, katselin ympärilleni ja tulin rauhassa ulos, Zotov sanoi Komosomolskaja Pravdalle.</seg>
<seg id="10">En juuttunut enkä todellakaan viettänyt viittä tuntia siinä asennossa, hän sanoi.</seg>
<seg id="11">Venäjän armeijan tv-kanavalle Zotov selitti ihastelleensa näyttelyssä Venäjän uutta tekniikkaa, koska hän on itse entinen ammattisotilas.</seg>
<seg id="12">Siksi minua kiinnosti, mitä vaunujen sisällä on, ihastelin meidän tekniikkaamme.</seg>
<seg id="13">Ja ulos tulin takaluukun kautta, hän sanoi.</seg>
<seg id="14">Kävin kaikissa tankeissa.</seg>
<seg id="15">Ja seuraavassakin näyttelyssä aion ehdottomasti käydä kaikissa tankeissa ja kaikissa rynnäkköpanssarivaunuissa, Zotov lupasi.</seg>
<seg id="16">Zotov myös haukkui asiasta kirjoittaneen toimittajan typerykseksi.</seg>
<seg id="17">Yksi typerys kirjoitti ja kaikki muut toistivat.</seg>
<seg id="18">Mitään sellaista ei ollut.</seg>
<seg id="19">Menin sisälle, ja tulin ulos.</seg>
<seg id="20">Olen pitkä ja roteva, mutta mitään sellaista, että olisin jossain juuttunut tankkiin, ei tapahtunut, hän sanoi Russkaja sluzhba novostei -radiolle.</seg>
<seg id="21">Zotovin sanoja tukee se, että yhtään valokuvaa väitetystä juuttumisesta ei ole julkaistu, vaikka asenäyttelyssä kävi muutaman päivän aikana yhteensä 50 000 ihmistä.</seg>
<seg id="22">Väite Zotovin juuttumisesta lähti liikkeelle alkujaan Bloknot.ru-sivuston jutusta, jossa Zotovin kerrottiin rimpuilleen tankinluukusta ulos yrittäessään ja uhanneen lopulta ampua kaikki ympärillä olevat, ellei hän pääse pinteestään.</seg>
<seg id="23">Myöhemmin Bloknot-sivusto julkaisi jatkojutun, jossa näyttelyn järjestäjät kertoivat oman näkemyksensä tapahtuneesta.</seg>
<seg id="24">Kaikki ovat vain tottuneet siihen, että sotilaat hyppäävät nopeasti ulos panssaroiduista ajoneuvoista.</seg>
<seg id="25">Mutta kansanedustaja Zotov, johtuen hänen isosta koostaan, yksinkertaisesti viipyili, kun hän tuli ulos.</seg>
<seg id="26">Mutta ei hän missään nimessä istunut siinä viittä tuntia, sanoi näyttelyn koordinaattori Aleksandr Pisarevski Bloknotille.</seg>
</p>
</doc>
<doc sysid="ref" docid="iltasanomat.fi.490705" genre="news" origlang="fi">
<p>
<seg id="1">Tässä on sisustusbloggareiden suosikkiesine</seg>
<seg id="2">Arkkitehtiveljesten Mogens (1901-87) ja Flemming (1902-84) Lassenin kynttelikkö vuodelta 1962 näyttää siltä kuin se olisi suunniteltu tänään.</seg>
<seg id="3">Kuutiomainen teräskehikko on kuin taideteos, ja sitä se alun perin olikin.</seg>
<seg id="4">Arkkitehtiveljesten tiedetään hioneen kynttelikön muotoa pitkään ja matemaattisen tarkasti.</seg>
<seg id="5">Sitä esiteltiin aluksi vain herrojen arvostetuille illallisvieraille.</seg>
<seg id="6">Kubus-kynttelikköjä valmistaa perheyritys By Lassen, joka pitää yllä maineikkaiden veljesten muotoiluperintöä.</seg>
<seg id="7">Kynttelikköjä valmistetaan käsin Tanskan Holstebrossa kahdeksan, neljän ja yhden kynttilän versioina, neljässä eri värissä.</seg>
<seg id="8">Kubusta saa mustana, valkoisena sekä nikkelin- ja kuparin ärisenä.</seg>
<seg id="9">Kynttelikkö on juuri nyt ajankohtainen ja se sopii monenlaisiin koteihin.</seg>
<seg id="10">Se on ollut viime aikoina erityisesti sisustusbloggaajien suosikkiesine.</seg>
<seg id="11">Oletko tyylikäs Seiskatuoli vai villi Panton?</seg>
<seg id="12">Testaa, mikä klassikkotuoli olet!</seg>
<seg id="13">Osallistu kilpailuun: Kuinka monta designesinettä tunnistat tästä kodista?</seg>
<seg id="14">Nämä ovat Glorian Kodin lukijoiden rakkaimmat designesineet</seg>
</p>
</doc>
<doc sysid="ref" docid="iltasanomat.fi.490714" genre="news" origlang="fi">
<p>
<seg id="1">10 pointtia perjantaistopin vaikutuksista sinuun - katso video!</seg>
<seg id="2">Ammattiliittojen mielenosoitus järjestetään Helsingin Rautatientorilla perjantaina kello 11-13, mutta lakko vaikuttaa kansalaisten elämään huomattavasti pidemmän ajan - koko vuorokauden ja jopa sen yli.</seg>
<seg id="3">ISTV selvitti 10 pointilla miten perjantaistoppi vaikuttaa kansalaisiin.</seg>
<seg id="4">Katso videolta, mitä vaikutuksia työnseisauksilla on maantie- ja raideliikenteeseen - niin tavaran kuin matkustajienkin kuljettamisessa.</seg>
<seg id="5">Lentoliikenne on oma lukunsa.</seg>
<seg id="6">Lakkotoimet mylläävät sitä pahasti ainakin keskipäivän tienoilla, mutta heijastukset jatkunevat lauantaihin asti.</seg>
<seg id="7">Entä koulut ja päiväkodit?</seg>
<seg id="8">Poliisi ja palokunta?</seg>
<seg id="9">Ruokakaupat, Alkot ja postinkulku - tehtaista ja satamista puhumattakaan?</seg>
<seg id="10">Lakkoinformaation yksityiskohtiin voi tulla muutoksia ennen perjantaita.</seg>
<seg id="11">Ilta-Sanomien nettisivut pitävät teidät ajan tasalla.</seg>
</p>
</doc>
<doc sysid="ref" docid="iltasanomat.fi.490722" genre="news" origlang="fi">
<p>
<seg id="1">Ville Korhonen ampuu Bluesille kauden avausvoiton</seg>
<seg id="2">Kahdessa ensimmäisessä ottelussa pisteittä jäänyt Blues nappasi kauden avausvoittonsa kukistamalla Lukon.</seg>
<seg id="3">Voittomaalin ampui Ville Korhonen, kun ottelua oli vain reilu minuutti jäljellä.</seg>
</p>
</doc>
<doc sysid="ref" docid="iltasanomat.fi.490737" genre="news" origlang="fi">
<p>
<seg id="1">Horoskooppi 16.9.2015 - Ilta-Sanomat</seg>
<seg id="2">Kokeilet erään kestävyyttä.</seg>
<seg id="3">Hän ei ole mitään paperia, mutta tiedät, ettei hän ole kuitenkaan kova kuin kivi.</seg>
<seg id="4">Olette samanvertaisia monessa asiassa, kuten elinvoimassa.</seg>
<seg id="5">Olet miettimässä, miten asiat menevät eteenpäin.</seg>
<seg id="6">Sinulla on voimaa ja tahtotilaa saada ne onnistumaan.</seg>
<seg id="7">Tärkeää on myös lempeys itseäsi ja muita kohtaan.</seg>
<seg id="8">Olet vikkelä, muttet kuitenkaan niin nopea, että saisit erään ymmärtämään sinun kantaasi asiasta.</seg>
<seg id="9">Hän on hidas, eikä halua olla ohjailtavana edes sinun kanssasi.</seg>
<seg id="10">Poljet erään kanssa jalkaa, sillä yksi asia mene eteenpäin.</seg>
<seg id="11">Ei ole olemassa yhtä ainoaa tapaa lähestyä sitä, mutta ainakin tiedät, että teillä on yhteinen päämäärä.</seg>
<seg id="12">Olet ottanut erään kanssa mittaa.</seg>
<seg id="13">Ette ole kuitenkaan kilpasilla perinteisessä mielessä, vaan haluat tietää, minkälainen hän on oikeasti miehiään tai naisiaan.</seg>
<seg id="14">Olettamuksesi osuu oikeaan.</seg>
<seg id="15">Siksi on hyvä röyhistellä rintaansa.</seg>
<seg id="16">Sinulla on tänään tilaisuus olla erään kanssa tekemisissä.</seg>
<seg id="17">Tee se, vaikka aikasi olisikin kortilla.</seg>
<seg id="18">Eräs on omalaatuinen ihminen.</seg>
<seg id="19">Ymmärrät sen viimeistään siinä vaiheessa, kun hän avaa suunsa.</seg>
<seg id="20">Eleet ja ilmeet kertovat myös paljon jo aikaa sitä ennen.</seg>
<seg id="21">Joku kurvaa eteesi.</seg>
<seg id="22">Et huomaa, että tilanteessa olisi mitään ihmeellistä, mutta kuitenkin ilmassa on paljon epämääräistä tunnelmaa.</seg>
<seg id="23">Tiedät, mihin aiot suunnata.</seg>
<seg id="24">Kokemuksesi on oikea, vaikka eräs haluaa näyttää, että hän on paljon enemmän perillä asioista kuin sinä.</seg>
<seg id="25">Korostamisen tarve ei ole ainoa asia, mikä hänessä nyppii.</seg>
<seg id="26">Valmiutesi erilaisiin tehtäviin on kasvanut vuosien mittaan.</seg>
<seg id="27">Joku näkee sinussa potentiaalia.</seg>
<seg id="28">Se hivelee itsetuntoasi.</seg>
<seg id="29">Jäät miettimään, kehkeytyykö siitä mitään.</seg>
<seg id="30">Olet olennaisuuksien äärellä.</seg>
<seg id="31">Tiedostat paljon, missä liikut ja sen, kenen kanssa haluat viettää aikaasi.</seg>
<seg id="32">Et jää paikallesi, vaan haluat liikkua eteenpäin.</seg>
<seg id="33">Korostat tietynlaista asiaa itsestäsi niin paljon, että eräs alkaa puhua sen takia kanssasi.</seg>
<seg id="34">Keskustelusta ei meinaa tulla loppua.</seg>
<seg id="35">Se osoittaa, kuinka kiinnostava olet.</seg>
</p>
</doc>
<doc sysid="ref" docid="iltasanomat.fi.491073" genre="news" origlang="fi">
<p>
<seg id="1">Kanadalaisomisteisen kaivosyhtiön Agnico Eagle Finlandin Kittilän-kaivoksella on sattunut vuoto.</seg>
<seg id="2">Kultakaivoksen puhdistettua prosessivettä on vuotanut niin kutsutusta rikastushiekka-altaasta ojaan.</seg>
<seg id="3">Yhtiön mukaan toimenpiteet vuodon korjaamiseksi on aloitettu.</seg>
<seg id="4">Altaassa on vaahdotusprosessin neutraloitua rikastushiekkaa ja puhdistettua prosessivettä.</seg>
<seg id="5">Yleensä vesi pumpataan joko käytettäväksi uudestaan prosessivetenä tai johdetaan luvan mukaisesti pintavalutuskentän kautta ympäristöön.</seg>
<seg id="6">Vuoto oli arviolta suuruudeltaan noin 300 kuutiometriä tunnissa kun se havaittiin.</seg>
<seg id="7">Yhtiön mukaan vuotoveden laatu täyttää nykyiset lupaehdot.</seg>
<seg id="8">Muuta ainesta ei valunut ympäristöön.</seg>
<seg id="9">Vuoto havaittiin tarkastuskierroksella maanantaiaamuna.</seg>
<seg id="10">Vuodon ei ole havaittu aiheuttaneen rakenteellisia vaurioita altaan patorakenteisiin.</seg>
<seg id="11">Yhtiö kertoo tekevänsä tiiviistä yhteistyötä viranomaisten kanssa tilanteen seuraamiseksi ja korjaamiseksi.</seg>
<seg id="12">Kaivos työllistää noin kuusisataa vakituista työntekijää.</seg>
</p>
</doc>
<doc sysid="ref" docid="iltasanomat.fi.491079" genre="news" origlang="fi">
<p>
<seg id="1">Dansken Kuoppamäki: IMF varoittaa leikkaamasta liikaa</seg>
<seg id="2">Kansainvälisen valuuttarahasto IMF:n tänään julkistama Suomen maaraportti noudattelee pitkälti hallituksen ja valtionvarainministeriön näkemyksiä.</seg>
<seg id="3">Järjestö patisteli Suomea kattaviin rakenteellisiin uudistuksiin talousongelmista selviämiseksi.</seg>
<seg id="4">IMF:n mukaan ylityökorvausten ja palkallisten vapaapäivien vähentäminen tukisivat Suomen kilpailukykyä.</seg>
<seg id="5">Uudistuksia tarvittaisiin koko sopimusjärjestelmään sekä työttömyysturvaan.</seg>
<seg id="6">Danske Bankin pääekonomistin Pasi Kuoppamäen mukaan rakenteellisista uudistuksista ollaan samaa mieltä, mutta pieniä erojakin löytyy.</seg>
<seg id="7">IMF:n arviossa on paljon hallituksen toimille myötäsukaista viestiä, mutta toisaalta löytyy myös varoituksen sanoja siitä, mitä ei pitäisi liikaa leikata.</seg>
<seg id="8">Tällaisia ovat esimerkiksi infrastruktuuri-investoinnit, Kuoppamäki sanoo Taloussanomille.</seg>
<seg id="9">Myös kasvuhankkeet kannattaisi IMF:n mielestä toteuttaa mahdollisimman nopeassa aikataulussa, jotta ne tukisivat heikkoa talouskasvua.</seg>
<seg id="10">IMF ennakoi Suomelle tälle vuodelle 0,4 prosentin talouskasvua, joka kiihtyy ensi vuonna 0,9 prosenttiin.</seg>
<seg id="11">Danske ennakoi tänään uudessa suhdanne-ennusteessaan kasvun jäävän tänä vuonna nollille.</seg>
<seg id="12">IMF on hieman optimistisempi tästä vuodesta.</seg>
<seg id="13">Heillä on voinut olla pohjana viimeisimpiä havaintoja.</seg>
<seg id="14">Tänä aamuna Tilastokeskus kertoi kokonaistuotannon olleen kesällä pienessä kasvussa, Kuoppamäki toteaa.</seg>
<seg id="15">Teollisuuden heikentyneeseen luottamukseen tai muihin niin sanottuihin pehmeämpiin mittareihin on voitu taas kiinnittää vähemmän huomiota.</seg>
<seg id="16">Eroissa on kysymys kuitenkin vain muutamista prosentin desimaaleista.</seg>
</p>
</doc>
<doc sysid="ref" docid="iltasanomat.fi.491084" genre="news" origlang="fi">
<p>
<seg id="1">Kuolemasta toipuva Nintendo nimitti uuden johtajan</seg>
<seg id="2">Heinäkuussa syöpään menehtyneen Satoru Iwatan alaisuudessa työskennellyt Tatsumi Kimishima aloittaa työssään keskiviikkona, Nintendo kertoi maanantaina.</seg>
<seg id="3">Iwata johti Nintendoa vuodesta 2002 ja hän oli suosittu ja karismaattinen kasvo pelialalla.</seg>
<seg id="4">Iwata esimerkiksi vastasi menestyksekkään Wii-konsolin lanseerauksesta.</seg>
<seg id="5">65-vuotiaan Kimishiman valinta ei ole suuri yllätys.</seg>
<seg id="6">Hän oli yksi niistä nimistä, jotka nostettiin esille Iwatan mahdollisina seuraajina.</seg>
<seg id="7">Kimishima on turvallinen valinta Iwatan jalanjälkien seuraamiseksi, arvioi Ace Researchin analyytikko Hideki Yasuda Reutersille.</seg>
<seg id="8">Kimishiman tehtäväksi nähdään Nintendon vieminen voimakkaasti mukaan mobiilipeleihin, mutta niin, että se ei syö yhtiön leipää perinteisten pelikonsolien puolella.</seg>
</p>
</doc>
<doc sysid="ref" docid="iltasanomat.fi.491450" genre="news" origlang="fi">
<p>
<seg id="1">Suomeen saapuu yksin yhä enemmän alaikäisiä turvapaikanhakijoita</seg>
<seg id="2">Ruotsin maahanmuuttovirasto tunnusti jo helmikuussa 2015, että vuosittain katoaa jopa satoja lapsia, jotka ovat tulleet maahan.</seg>
<seg id="3">Asiasta ovat kertoneet muun muassa SVT.se ja Dagens Nyheter nettisivuillaan Ruotsin maahanmuuttoviraston mukaan maassa katoaa satoja alaikäisiä hakijoita vuosittain.</seg>
<seg id="4">Maahanmuuttoviraston ylitarkastaja Juha Kannelmaa kertoo, mikä on tilanne Suomessa ja miten se on muuttunut.</seg>
<seg id="5">Onko Suomessa sama tilanne?</seg>
<seg id="6">Kuinka paljon hakijoista katoaa "maan alle" vuodessa?- Suomessa tehtiin vuonna 2013 yhteensä 156 yksin tulleen alaikäisen turvapaikkahakemusta.</seg>
<seg id="7">Heistä katosi 9.</seg>
<seg id="8">Vuonna 2014 vastaavia hakemuksia tehtiin 196 ja heistä katosi 11, Kannelmaa kertoo.</seg>
<seg id="9">Katoamisen taustalla voi olla se, että asian käsittelyssä selviää, että hakija on jo rekisteröity jossain muussa Dublin-asetusta soveltavassa maassa ja hänet on mahdollisesti todettu siellä täysi-ikäiseksi.</seg>
<seg id="10">Tällöin hakijan voi olla houkuttelevampaa kadota kuin jatkaa asian käsittelyä Suomessa ja tulla palautetuksi hakemuksen käsittelystä vastuussa olevaan maahan.</seg>
<seg id="11">Vastaavasti osa kadonneista löytyy myös myöhemmin, kun he hakevat turvapaikkaa jostain muusta jäsenmaasta.</seg>
<seg id="12">Vuonna 2014 turvapaikanhakijoita Suomessa oli kaikkiaan 3651, joista 134 hakemukseen tehtiin raukeamispäätös siitä syystä, että hakija oli todennäköisesti muuttanut pois Suomesta, joten aikuisia turvapaikanhakijoita katosi 123 viime vuoden aikana, hän sanoo.</seg>
<seg id="13">Onko määrä kasvussa?</seg>
<seg id="14">Tänä vuonna 6.9. mennessä meille on tullut yhteensä 586 yksin tulleen alaikäisen turvapaikkahakemusta.</seg>
<seg id="15">Kokonaistilastoja tänä vuonna kadonneista alaikäisistä turvapaikanhakijoista ei vielä ole, mutta alaikäisten hakijoiden määrä on siis tiedossa ja se on kasvanut selvästi, mikä vaikuttaa todennäköisesti myös kadonneiden määrään, hän painottaa.</seg>
<seg id="16">Miten käy käännytyspäätöksen saaneiden?</seg>
<seg id="17">Katoaako myös heitä esimerkiksi "pimeille työmarkkinoille"?</seg>
<seg id="18">Tätä on vaikea Maahanmuuttovirastosta arvioida, sillä käännytyspäätösten täytäntöönpanosta vastaa poliisi, Kannelmaa painottaa.</seg>
<seg id="19">Sisäministeri Petteri Orpo (kok) on ollut huolissaan rekisteröimättömien maahan pyrkijöiden kasvavasta joukosta.</seg>
<seg id="20">Hän on ryhtynyt toimiin asiassa.</seg>
<seg id="21">EU-sisäministerikokouksessa pakolaiskysymyksiä pohtinut Orpo kertoi maanantaina käytännön toimista, joilla turvapaikanhakijoiden virta Ruotsin kautta Pohjois-Suomeen saadaan hallintaan.</seg>
</p>
</doc>
<doc sysid="ref" docid="iltasanomat.fi.491454" genre="news" origlang="fi">
<p>
<seg id="1">Nina Mikkonen myy Timo T.A:n studiota netissä - katso kuvat laitteista</seg>
<seg id="2">Sairauskohtausten takia työkykynsä menettäneen media-alan uranuurtajan Timo T.A. Mikkosen tv- ja radiotuotantoihin käyttämä kalusto on nyt myynnissä.</seg>
<seg id="3">Mikkosen puoliso Nina Mikkonen myy Huuto.netissä laitteita, jotka aikoinaan olivat alansa edistyneimpiä ammattilaisten välineitä.</seg>
<seg id="4">Netti-ilmoituksesta kertoi ensimmäisenä verkkolehti Iltamakasiini.</seg>
<seg id="5">Nykyään suuri osa laitteista on jäänyt teknologisen kehityksen jalkoihin.</seg>
<seg id="6">Digitaalisessa mediamaailmassa ei enää kuvata televisio-ohjelmia Betacam-nauhoille.</seg>
<seg id="7">Nina Mikkonen on silti luottavainen, että kiinnostuneita löytyy.</seg>
<seg id="8">Ei laitteisto tietysti enää sillä tavalla ajantasaista ole, mutta näitäkin tarvitaan niin kauan kuin on olemassa sellaista vanhan sukupolven aineistoa, joka täytyy digitalisoida.</seg>
<seg id="9">Toisaalta on myös paljon harrastajia - keräilijöitä ja oman studion rakentelijoita, Nina Mikkonen pohtii IS:lle.</seg>
<seg id="10">Myynnin syynä on se, että Mikkoset pyrkivät muuttamaan pois nykyisestä Myrskylän-kodistaan.</seg>
<seg id="11">Emme millään voi viedä kaikkea tavaramäärää mukanamme.</seg>
<seg id="12">Olen pikkuhiljaa alkanut inventoimaan ja katsomaan, mistä tavaroista luovutaan.</seg>
<seg id="13">Tästä nyt aloitin, Nina Mikkonen sanoo.</seg>
<seg id="14">Omaa käyttöä tv- ja radiolaitteille ei enää ole.</seg>
<seg id="15">Taannoisten aivoinfarktien jäljiltä on selvää, ettei pitkän uran tehnyt mies palaa enää työelämään.</seg>
<seg id="16">Nina Mikkonen huomauttaa, että nyt myydään vain tavaraa ja laitteita.</seg>
<seg id="17">Timo T.A. Mikkosen varsinainen elämäntyö arkistoitiin jo kesällä Kansalliseen audiovisuaaliseen instituuttiin, jonka edustajat kävivät noutamassa laatikkokaupalla filmejä ja muuta materiaalia Myrskylästä.</seg>
</p>
</doc>
<doc sysid="ref" docid="iltasanomat.fi.491475" genre="news" origlang="fi">
<p>
<seg id="1">Liikenne uhkaa puuroutua luultua pahemmin: Metro ja raitiovaunut voivat pysähtyä koko perjantaiksi</seg>
<seg id="2">Metron ja raitiovaunujen kuljettajat päättävät tänään, laajentavatko he voimatoimia perjantain mielenilmaukseen liittyen.</seg>
<seg id="3">Alkuperäinen suunnitelma oli seisauttaa metro- ja raitiovaunuliikenne vain perjantaina järjestettävän mielenilmauksen ajaksi.</seg>
<seg id="4">Iltapäivän aikana ratkeaa, pysähtyykö liikenne koko päiväksi.</seg>
<seg id="5">Pääluottamusmies Pekka Hirvonen sanoo, että uho on kentällä suuri.</seg>
<seg id="6">Yö- ja vuorolisien leikkaukset kirpaisevat pahasti kuljettajia, joten hallituksen suunnitelmat lisien leikkaamisesta herättävät vastustusta.</seg>
<seg id="7">Hirvonen pohtii, että liikenteen seisauttaminen koko päiväksi on kuitenkin eräänlainen dilemma.</seg>
<seg id="8">Jos metro ja raitiovaunut seisahtuvat perjantaiksi, julkinen liikenne on pääkaupunkiseudulla käytännössä lähes kokonaan pysähdyksissä.</seg>
<seg id="9">VR:n tietojen mukaan junat eivät kulje perjantaina aamukuuden ja iltakuuden välillä.</seg>
<seg id="10">Perjantaina eivät liiku lähi- eivätkä kaukoliikenne.</seg>
<seg id="11">Ennen aamukuutta lähteneet junat ajetaan määräasemille.</seg>
<seg id="12">HSL:n tietojen mukaan suurin osa busseista jää varikolle.</seg>
<seg id="13">AKT:n jäsenet ovat poissa töistä perjantaina aamukolmesta lauantaiaamuun kello kolmeen.</seg>
<seg id="14">Todennäköisesti pieni määrä busseista voidaan ajaa, ne ajetaan esimiesvoimin, HSL:n tiedottaja Pirkko Repo arvelee.</seg>
<seg id="15">Repo sanoo, ettei HSL pysty sanomaan tarkasti, mitkä bussivuorot kulkevat perjantaina.</seg>
<seg id="16">Palkansaajajärjestöt järjestävät suurmielenosoituksen Helsingin Rautatientorilla perjantaina kello 11-13.</seg>
</p>
</doc>
<doc sysid="ref" docid="iltasanomat.fi.491476" genre="news" origlang="fi">
<p>
<seg id="1">Aftonbladet: Unkarin poliisi käytti kyynelkaasua pakolaisia vastaan</seg>
<seg id="2">Unkarin poliisi hyökkäsi satoja pakolaisia vastaan kyynelkaasulla.</seg>
<seg id="3">Välikohtaus tapahtui Unkarin ja Serbian rajalla, jossa monet pakolaiset yrittävät päästä eteenpäin Eurooppaan, kertoo uutistoimisto AP.</seg>
<seg id="4">Sky Newsin mukaan pakolaiset ovat yrittäneet murtautua raja-aidan läpi.</seg>
<seg id="5">Pakolaiset, joista monet olivat naisia ja lapsia, pakenivat paniikin vallitessa.</seg>
<seg id="6">Paikallisten tiedotusvälineiden mukaan Unkarin poliisin olisi myös käyttänyt vesitykkejä ihmisiä vastaan.</seg>
</p>
</doc>
<doc sysid="ref" docid="iltasanomat.fi.491480" genre="news" origlang="fi">
<p>
<seg id="1">Muslimipoika pidätettiin koulussa Texasissa - opettaja luuli omatekoista kelloa pommiksi</seg>
<seg id="2">Yhdysvalloissa Texasissa 14-vuotias Ahmed Mohamed on pidätetty sen jälkeen, kun opettaja piti hänen kouluun tuomaansa omatekoista kelloa pommina.</seg>
<seg id="3">Mohamed kertoi Dallas Morning Newsille halunneensa vain esitellä elektroniikkaharrastuksensa tuotosta.</seg>
<seg id="4">Yksi opettajista kuitenkin piti kelloa aivan pommin näköisenä.</seg>
<seg id="5">Poliisit kutsuttiin paikalle, ja tilanne päättyi lopulta siihen, että poika vietiin käsiraudoissa nuorison pidätysselliin.</seg>
<seg id="6">Mohamedin ei ole todettu missään vaiheessa väittäneen muuta kuin että hän oli tehnyt kellon.</seg>
<seg id="7">Silti on yhä mahdollista, että poikaa syytetään valepommin tekemisestä.</seg>
<seg id="8">Mohamedin mukaan poliisit olivat todenneet kellon näyttäneen "elokuvapommilta".</seg>
<seg id="9">Kello on poliisin säilössä, mutta se koostui tiettävästi piirilevystä ja digitaalisesta näytöstä, joiden välillä oli johtoja.</seg>
<seg id="10">Tapaus sattui viime maanantaina ja Mohamedia rangaistiin kolmen päivän pakkolomalla koulusta.</seg>
<seg id="11">Hänen isänsä on tapauksesta raivoissaan ja maan amerikkalais-islamilainen neuvosto pohtii, onko tapaus jälleen yksi osoitus islamofobiasta Yhdysvalloissa.</seg>
</p>
</doc>
<doc sysid="ref" docid="iltasanomat.fi.491489" genre="news" origlang="fi">
<p>
<seg id="1">Britannia kohisee - Labour-johtaja kieltäytyi laulamasta kansallislaulua</seg>
<seg id="2">Laulussa Jumalaa pyydetään suojelemaan kuningatarta, mutta Corbyn on monarkian vastustaja.</seg>
<seg id="3">Oikeistoon kallistuvan lehdistön esittämään arvosteluun on yhtynyt myös Corbynin oman labour-puolueen kansanedustajia.</seg>
<seg id="4">Tämä on loukannut kansaa, arveli labour-kansanedustaja Kate Green yleisradioyhtiö BBC:n radiohaastattelussa.</seg>
<seg id="5">Greenin mielestä Corbynin olisi pitänyt yhtyä lauluun.</seg>
<seg id="6">Eilisessä muistotilaisuudessa kunnioitettiin Britannian ilmavoimien lentäjien taistelua Saksan Luftwaffea vastaan vuonna 1940.</seg>
<seg id="7">Työväenpuolue puolustaa virallisessa lausunnossaan Corbynia ja painottaa hänen osoittaneen kunnioitustaan lentäjille osallistumalla tilaisuuteen.</seg>
<seg id="8">Olemme kaikki valtavassa kiitollisuudenvelassa kuninkaallisten ilmavoimien lentäjien sankarillisuudelle.</seg>
<seg id="9">Hän (Corbyn) seisoi kunnioittavasti hiljaa kansallislaulun aikana, lausunnossa tähdennettiin.</seg>
<seg id="10">Corbynin valinta puoluejohtajaksi on jakanut labourin rivejä.</seg>
<seg id="11">Etenkin kansanedustajien joukossa on niitä, jotka pelkäävät hänen karkottavan maltillisia äänestäjiä radikaaleilla näkemyksillään.</seg>
<seg id="12">Corbyn kannattaa yksipuolista aseriisuntaa, säästötoimien lopettamista ja julkisten menojen kasvattamista.</seg>
<seg id="13">Corbynin on määrä tänään ensi kertaa esiintyä puoluejohtajan ominaisuudessa parlamentissa pääministerin kyselytunnilla.</seg>
<seg id="14">Corbyn on pyytänyt yleisöltä ehdotuksia siitä, mitä pääministeri David Cameronilta pitäisi kysyä.</seg>
<seg id="15">Cameron roimi viikonvaihteessa Twitterissä Corbynin valintaa puoluejohtajaksi.</seg>
<seg id="16">Työväenpuolue uhkaa kansallista turvallisuuttamme, taloudellista turvallisuuttamme ja perheidemme turvallisuutta, pääministeri tviittasi omalla tilillään.</seg>
</p>
</doc>
<doc sysid="ref" docid="iltasanomat.fi.491493" genre="news" origlang="fi">
<p>
<seg id="1">Minnesotan perhesurman syy yhä epäselvä - perheen isää odotti oikeusjuttu</seg>
<seg id="2">South Lake Minnetonkan poliisi on tutkinut pian viikon verran Minnesotan Greenwoodissa tapahtunutta perhesurmaa.</seg>
<seg id="3">Viisihenkinen perhe löydettiin kodistaan kuolleina 10. syyskuuta ja pari päivää myöhemmin poliisi vahvisti, että ampuja oli perheen isä Brian Scott Short, 45.</seg>
<seg id="4">Ammuttuaan ensiksi haulikolla vaimonsa ja kolme lastaan Brian Short surmasi itsensä talon autotalliin.</seg>
<seg id="5">Kuolleina jo päiväkausia</seg>
<seg id="6">Perhe löydettiin sen jälkeen, kun koulussa oli huolestuttu lasten poissaolosta.</seg>
<seg id="7">Tämän ilmoituksen perusteella poliisit menivät taloon tarkastuskäynnille ja löysivät Shortin perheen kuolleina eri puolilta valtavaa taloa.</seg>
<seg id="8">StarTribunen mukaan on mahdollista, että uhrit olivat olleet kuolleina jo päiväkausia.</seg>
<seg id="9">Miljoonatalo ja menestyvä yritys</seg>
<seg id="10">South Lake Minnetonkan poliisipäällikön Michael Siitarin tapauksen tutkinta on yhä käynnissä.</seg>
<seg id="11">Veritekojen motiivi on yhä epäselvä.</seg>
<seg id="12">Ampuja Brian Short oli menestyvä yrittäjä ja hän oli luonut omaisuutensa sairaanhoitajille suunnatulla sosiaalisen median sivustolla AllNurses.com.</seg>
<seg id="13">Vuonna 2014 StarTribunen haastattelussa Short kertoi sivustolla olevan neljä miljoonaa eri kävijää viikoittain.</seg>
<seg id="14">Minulle on tehty yrityksestä 50 ostotarjousta viimeisten kymmenen vuoden aikana.</seg>
<seg id="15">Olen hylännyt niistä kaikki.</seg>
<seg id="16">Minulla on kuitenkin vielä paljon ideoita, jotka haluan toteuttaa.</seg>
<seg id="17">Kenties jossain vaiheessa myyn yrityksen, mutta en vielä.</seg>
<seg id="18">Menestys näkyi muun muassa siinä, että Shortin perhe osti vuonna 2011 Greenwoodista hulppean talon kahdella miljoonalla dollarilla.</seg>
<seg id="19">Taloa mainostetaan kiinteistösivusto Zillowissa autonkeräilijän unelmaksi: talossa on paitsi 12 huonetta, myös kahdeksalle autolle riittävä autotalli.</seg>
<seg id="20">Oikeusjuttu vireillä</seg>
<seg id="21">StarTribunen mukaan perheen isää kuitenkin odotti oikeusjuttu.</seg>
<seg id="22">Erilaisia preppauskursseja tarjoava Achieve Test Prep oli haastanut hänet oikeuteen AllNurses.com -sivustolla olevien kommenttien takia.</seg>
<seg id="23">Achieve Test Prepin mukaan Shortin sivustolta ei ollut poistettu preppauskursseja herjaavia kommentteja, ja näin ollen he olivat menettäneet asiakkaita kilpailijoilleen.</seg>
<seg id="24">StarTribunen mukaan on kuitenkin hyvin epäselvää, olisiko oikeudenkäynti vaikuttanut kovinkaan merkittävästi Shortin liiketoimiin.</seg>
</p>
</doc>
<doc sysid="ref" docid="iltasanomat.fi.491502" genre="news" origlang="fi">
<p>
<seg id="1">Vesku Loiri tarjosi kakkukahvit</seg>
<seg id="2">Lisäksi omistajakolmikko palkittiin ravitapahtumassa Suomen Hippoksen kuukauden hevosenomistaja -palkinnolla.</seg>
<seg id="3">Tää on hieno, Loiri kommentoi hyväntuulisena kunniatauluaan.</seg>
<seg id="4">Juhlittu Fabrice Duo voitti Derbyn syyskuun ensimmäisenä lauantaina ja ansaitsi voitollaan 100 000 euroa.</seg>
<seg id="5">Taiteilijalegenda Loiri oli yhä hämmentynyt Fabrice Duon menestyksestä suurkilpailussa.</seg>
<seg id="6">En usko vieläkään, että se on tapahtunut.</seg>
<seg id="7">Menestyshevosen valmentaja Korpi saa Loirin mukaan täyden työrauhan hevosen kanssa työskennellessä.</seg>
<seg id="8">Pekka määrää ja päättää mihin hevonen viedään kilpailemaan.</seg>
<seg id="9">Ja minä pidän turpani kiinni, Loiri röhötti.</seg>
</p>
</doc>
<doc sysid="ref" docid="iltasanomat.fi.491505" genre="news" origlang="fi">
<p>
<seg id="1">NHL-tähdeltä häkellyttävän upea ele - "Kaikkien aikojen suurin urheilijan tekemä lahjoitus"</seg>
<seg id="2">Montreal Canadiensin supertähti P. K. Subban on lahjoittanut kymmenen miljoonaa dollaria (noin 6,7 miljoonaa euroa) Montrealin lasten sairaalalle.</seg>
<seg id="3">Sairaalan tiedotteen mukaan kyseessä on kaikkien aikojen suurin urheilijan tekemä yksittäinen lahjoitus hyväntekeväisyyteen Kanadassa.</seg>
<seg id="4">Lisäksi 26-vuotias Subban on sitoutunut auttamaan sairaalaa muussa varainkeruussa seuraavan seitsemän vuoden ajan.</seg>
<seg id="5">Subban teki Canadiensin kanssa vuosi sitten kahdeksan vuoden ja 72 miljoonan dollarin arvoisen sopimuksen.</seg>
<seg id="6">Subbanin lahjoitussumma on siis merkittävästi suurempi kuin hänen yhdeksän miljoonan dollarin vuosiansionsa.</seg>
<seg id="7">Palkinnoksi lahjoituksestaan Subban saa sairaalasta nimeään kantavan aulatilan.</seg>
<seg id="8">Canadiensin pelaajat ovat ennenkin auttaneet merkittävästi paikallisia sairaaloita.</seg>
<seg id="9">Vuosi sitten menehtynyt pitkäaikainen kapteeni Jean Beliveau keräsi miljoonia dollareita muun muassa samaiselle lastensairaalalle ja Saku Koivu keräsi toiselle kaupungin suursairaalalle jättisumman rahaa, jolla sairaalaan saatiin syöpätutkimuksissa tarvittava PET-skanneri.</seg>
</p>
</doc>
<doc sysid="ref" docid="iltasanomat.fi.491733" genre="news" origlang="fi">
<p>
<seg id="1">Japanilaiskahvilasta voi tilata vaimon illaksi - tarjoilee ruoan pelkät bikinit ja essu päällään</seg>
<seg id="2">Teemakahvilat ovat kova juttu Japanissa.</seg>
<seg id="3">Markkinoilla on jo vuohikahvila, kanikahvila, vampyyrikahvila, halikahvila ja nyt vaimokahvila.</seg>
<seg id="4">Se iskee yksinäisiin, seurankipeisiin ja nälkäisiin.</seg>
<seg id="5">Asiasta uutisoi Metro.</seg>
<seg id="6">Tokiolaisesta Ore no Yome (suom. vaimoni) -kahvilasta voi tilata itselleen vaimon tai aviomiehen illaksi.</seg>
<seg id="7">Kyseessä on tarjoilija, joka teeskentelee olevansa asiakkaan puoliso.</seg>
<seg id="8">"Puoliso" valitaan listalta ennen kahvilaan tuloa ja hän valmistaa ja tarjoilee ruoan.</seg>
<seg id="9">Vaimo on vastassa pelkkä essu ja bikinit päällään, aviomies taas tiukoissa pyöräilyshortseissa.</seg>
<seg id="10">Nettisivu tarjoaa vaimoehdokkaista kaikki tiedot pituudesta ja painosta aina siihen, millaisella patjalla he mieluiten nukkuvat.</seg>
</p>
</doc>
<doc sysid="ref" docid="iltasanomat.fi.491746" genre="news" origlang="fi">
<p>
<seg id="1">Pian 150 miljoonaa ajoneuvoa on kytketty verkkoon: Autojen tietoturvaa vastaan tehtäviin hyökkäyksiin alettiin varustautua</seg>
<seg id="2">Automotive Security Review Board (ASRB) -lautakunta tukee lisäksi alan teknologista kehitystä ja innovaatioita, Intelin julkaisemassa tiedotteessa kerrotaan.</seg>
<seg id="3">Lautakunta koostuu turvallisuusalan huippuasiantuntijoista eri puolilta maailmaa.</seg>
<seg id="4">ASRB:n tutkijat tulevat tekemään jatkuvia turvallisuustestejä ja -tarkastuksia, joiden tavoitteena on standardoida parhaat käytännöt ja suunnittelusuositukset edistyksellisille kyberturvallisuusratkaisuille ja -tuotteille.</seg>
<seg id="5">Samalla Intel julkisti ensimmäisen version kyberturvallisuuden parhaista käytännöistä.</seg>
<seg id="6">Yhtiö tulee jatkossa päivittämään raporttia ASRB:n tutkimustulosten pohjalta.</seg>
<seg id="7">Kansainvälinen ICT-alan tutkimus- ja konsultointiyritys Gartner arvioi, että vuoteen 2020 mennessä noin 150 miljoonaa liikenteessä olevaa ajoneuvoa on kytketty verkkoon.</seg>
<seg id="8">Harvat asiat ovat henkilökohtaisempia kuin oma turvallisuutemme tien päällä.</seg>
<seg id="9">Saman arvion mukaan 60-75 prosenttia näistä ajoneuvoista pystyy kuluttamaan, luomaan ja jakamaan verkkopohjaista dataa.</seg>
<seg id="10">Me voimme ja meidän täytyy parantaa autojen kyberturvallisuutta, Intel Securityn johtaja Chris Young sanoo.</seg>
<seg id="11">ASRB:n avulla Intel voi vakiinnuttaa turvallisuuteen liittyvät parhaat käytännöt ja tukea näkemystä, jonka mukaan kyberturvallisuus on merkittävä ainesosa jokaisen verkkoon kytketyn auton suunnittelussa.</seg>
<seg id="12">Harvat asiat ovat henkilökohtaisempia kuin oma turvallisuutemme tien päällä, mikä tekee ASRB-lautakunnasta oikean idean oikeaan aikaan.</seg>
<seg id="13">Intel on yksi maailman johtavista innovaattoreista tietojenkäsittelyssä.</seg>
</p>
</doc>
<doc sysid="ref" docid="iltasanomat.fi.491747" genre="news" origlang="fi">
<p>
<seg id="1">Ford Focus RS maksaa Suomessa noin 52 000 euroa!</seg>
<seg id="2">Fordin Focus RS -mallia on odotettu vuosia kuin kuuta nousevaa.</seg>
<seg id="3">Vihdoin auto alkaa olla myös näköpiirissä Suomessa.</seg>
<seg id="4">Ford julkisti RS:n tietoja nyt kun automaailman katseet on Frankfurtin autonäyttelyssä.</seg>
<seg id="5">Fordin uusi nelivetoinen RS kiihtyy 2,3-litraisen, 350-hevosvoimaisen moottorinsa ansiosta 4,7 sekunnissa nollasta sataan ja huippunopeutta sillä on 266 kilometriä tunnissa.</seg>
<seg id="6">Suomalaisittain mielenkiintoista on myös hinta, alustavasti sen kerrotaan olevan 52 000 euroa.</seg>
<seg id="7">Auto on nyt jo tilattavissa, tosin sitä, milloin ensimmäiset autot saapuvat Suomeen, Ford ei kerro tiedotteessaan.</seg>
</p>
</doc>
<doc sysid="ref" docid="iltasanomat.fi.491749" genre="news" origlang="fi">
<p>
<seg id="1">Suosikkimerkki Kia esitteli Frankfurtin autonäyttelyssä kaksi uutuutta - tällaiset on uusi Sportage ja Optima</seg>
<seg id="2">Suomalaisittain kahdesta uutuudesta tärkeämpi on varmasti uusi neljännen sukupolven Sportage, jolla Kia aikoo napata aiempaa suuremman siivun jatkuvasti kasvavista katumaasturimarkkinoista.</seg>
<seg id="3">Muodoiltaan uusi Euroopan muotoilujohtaja Gregory Guillaumen johdolla luotu Sportage on aiempaa pyöreämpi.</seg>
<seg id="4">Akseliväliin ja ulkomittoihin on tullut sentti sinne toinen tänne ja auto halkoo ilmaa entistä tehokkaammin.</seg>
<seg id="5">Moottorivalikoima on pääpiirteissään ennallaan, mutta siihen on lisätty 177 hevosvoimaa kehittävä 1,6-litrainen turbo.</seg>
<seg id="6">Lisää Kia Sportagesta ja sen suorituskyvystä sekä kulutuksesta kerrotaan lähempänä myyntiin tuloa.</seg>
<seg id="7">Sitä joudutaan vielä vähän odottamaan, sillä meille uusi Sportage saapuu keväällä 2016.</seg>
<seg id="8">Jo ennen vuoden vaihdetta ehtivät maahamme uudet Kia Optimat.</seg>
<seg id="9">Äkkiä katsoen uutuus ei näytä muuttuneen, mutta kyseessä on aivan uusi auto.</seg>
<seg id="10">Kia aikoo valloittaa ylemmän keskiluokan ostajien sydämet entistä paremmilla ajo-ominaisuuksilla, alhaisemmalla melutasolla ja korkeatasoisemmalla varustelulla.</seg>
<seg id="11">Alkuun saadaan 1,7-litraisella turbodieselillä ja 2,0-litraisella bensiinimoottorilla varustettuja Optimoita.</seg>
<seg id="12">Ensi kesänä tahti kiihtyy, kun niiden rinnalle saapuu 2,0-litraisella turbomoottorilla varustettu Optima GT.</seg>
<seg id="13">Samoihin aikoihin sen tulon kanssa alkaa Optima-farmarin myynti.</seg>
</p>
</doc>
<doc sysid="ref" docid="iltasanomat.fi.491836" genre="news" origlang="fi">
<p>
<seg id="1">Chisu palasi lavoille - räväytti rohkeassa haalariasussa</seg>
<seg id="2">Laulaja Chisu on mukana Elämä lapselle -konsertissa muiden kotimaisten tähtien kanssa.</seg>
<seg id="3">Sähkönsinisessä housupuvussa on näyttävä, avonainen kaula-aukko.</seg>
<seg id="4">Asu esittelee kauniisti laulajatähden siron vyötärön.</seg>
<seg id="5">Kokonaisuuden kruunaa kultainen metallivyö ja punainen huulipuna.</seg>
<seg id="6">Kolmen vuoden tauon aikana äidiksi tullut laulaja on saanut raskauskilot karistettua kevyellä liikunnalla ja joogalla.</seg>
<seg id="7">Chisun tytär täyttää pian vuoden.</seg>
<seg id="8">Laulaja julkaisi ensimmäisen sinkkunsa uudelta levyltä elokuussa.</seg>
<seg id="9">Takaisin lavoille ja suuren yleisön eteen nouseminen pitkän tauon jälkeen ei minua oikeastaan jännitä.</seg>
<seg id="10">On ollut ikävä kaikkea musiikkiin liittyvää tekemistä, laulaja kertoo.</seg>
<seg id="11">Chisu julkaisee parin viikon kuluttua uuden ja samalla neljännen albuminsa nimeltään Polaris.</seg>
<seg id="12">Uusi elämäntilanne on inspiroinut uusien kappaleiden tekemiseen.</seg>
<seg id="13">Tässä vaiheessa mietityttää, löytävätkö ihmiset uuden levyni, Chisu miettii.</seg>
</p>
</doc>
<doc sysid="ref" docid="iltasanomat.fi.491841" genre="news" origlang="fi">
<p>
<seg id="1">Kim Kardashianin äitiystyyli ällistyttää taas - nyt näkyy rinta</seg>
<seg id="2">Tosi-tv kaunotar Kim Kardashian antaa puheenaiheita yksi toisensa perään.</seg>
<seg id="3">Hän esittelee raskausvatsaansa ja rintavarustustaan auliisti seksikkäissä vaatteissa, viimeksi viime yönä kello yksi Amerikan aikaa, kun hän poistui siskonsa Kourtney Kardashianin kanssa aviomies Kanye Westin keikalta.</seg>
<seg id="4">Musta äitiysmekko on läpinäkyvä rintojen kohdalta.</seg>
<seg id="5">Se paljastaa salamavalojen välkkyessä mekon alla olevat ihonväriset rintaliivit.</seg>
<seg id="6">Viimeksi Kardashian pukeutui amatsonimaiseen äitiysasuun, kun hän kävi ystävänsä luona illalliskutsuilla New Yorkissa vain pari päivää sitten.</seg>
<seg id="7">Asustetta korostivat mustat ylipolvensaappaat.</seg>
<seg id="8">Kolmas erikoinen äitiysasu on niinkin tuore kuin viime viikon perjantailta, jolloin esittelyvuorossa oli raskausvatsa.</seg>
</p>
</doc>
<doc sysid="ref" docid="iltasanomat.fi.491854" genre="news" origlang="fi">
<p>
<seg id="1">Mallimaailman kovat lait: Ei kotia, olet yksinäinen, kilpailu on hirveää</seg>
<seg id="2">Huippumalli Manon Leloup halusi oikoa käsitystä, että mallimaailma olisi puhdasta glamouria ja samppanjajuhlia.</seg>
<seg id="3">Hän teki oman dokumenttifilmin Speaking Dolls (Puhuvat nuket), jossa Leloup ja hänen kollegansa puhuvat suunsa puhtaaksi mallibisneksestä.</seg>
<seg id="4">Harpeer's Bazaar -lehti kokosi Leloupin kuusi kovaa totuutta kulissien takaa.</seg>
<seg id="5">Jokainen sesonki alkaa tyhjästä.</seg>
<seg id="6">Vaikka edellisellä kaudella olisit poseranut huippusuunnittelijoiden asuissa, uusi kausi alkaa taas castingeilla.</seg>
<seg id="7">Ja joka kausi alalle tulee uusia, tuoreita kasvoja, jotka kilpailevat töistä konkareiden kanssa.</seg>
<seg id="8">Malleilla harvoin on paikkaa, mitä he voivat kutsua kodiksi.</seg>
<seg id="9">Työ on jatkuvaa matkustamista ja voi mennä vuosikin niin, että majapaikkana on hotellihuone tai asunto, johon muotitalot majoittavat mallinsa.</seg>
<seg id="10">Jos on kovin nuori, eikä äiti voi matkustaa mukana, yksinäisyys voi olla sietämättömän vaikeaa.</seg>
<seg id="11">New York ja Pariisi ovat haluttuja työpaikkoja, mutta ne ovat kaikista stressaavimpia.</seg>
<seg id="12">Ei ole vain yhden sortin laihuutta.</seg>
<seg id="13">Agentti New Yorkissa saattaa pyytää pudottamaa kiloja, mutta Pariisissa sanotaan sitten, että olet liian laiha.</seg>
<seg id="14">Työn saaminen on koko ajan riskipeliä.</seg>
<seg id="15">Muotiviikoilla mallit ja suunnittelijat ovat koko ajan yhdessä, ja toimivat samalla tukiverkkona.</seg>
<seg id="16">Kun muotiviikot loppuvat, ero on haikeaa.</seg>
<seg id="17">Mallit haluavat tälle alalle sen tarjoamien mahdollisuuksien vuoksi, mutta heitä kalvaa se, että kaikki ajattelevat työn olevan vain vaatteiden esittelyä.</seg>
<seg id="18">Mallitkin haluavat olla omia persoonia.</seg>
<seg id="19">Työ saa mallit tuntemaan, että he ovat näyttelijöitä, joilla on jokin rooli.</seg>
<seg id="20">Mutta mallin työssä voi myös ilmaista itseään.</seg>
<seg id="21">Mallit eilen Tory Burchin näytöksessä.</seg>
<seg id="22">New Yorkissa vietetään parhaillaan muotiviikkoja, missä suunnittelijat paljastavat ensi vuoden mallistonsa.</seg>
</p>
</doc>
<doc sysid="ref" docid="iltasanomat.fi.491893" genre="news" origlang="fi">
<p>
<seg id="1">Tyyliään muuttanut Roope Salminen esittää elokuvassa tuntemattominta Apulanta-muusikkoa</seg>
<seg id="2">Roope Salminen esittää Apulanta-yhtyeen alkuvuosiin perustuvassa elokuvassa bändin perustajajäsen Antti Lautalaa.</seg>
<seg id="3">Lautala perusti Apulannan vuonna 1991 Toni Wirtasen kanssa, mutta erosi yhtyeestä vuonna 1994.</seg>
<seg id="4">Onhan tämä mulle aika iso haaste, koska olen kohta 26 vuotta täyttävä rap-artisti, ja tässä elokuvassa esitän 16-vuotiasta kitaristia, Salminen naurahtaa.</seg>
<seg id="5">En ole halunnut tavata oikeaa Anttia ennen kuvauksia, koska haluan tehdä hänestä oman tulkintani.</seg>
<seg id="6">Antti on selvästi ihmisille tuosta porukasta tuntemattomin, joten mielestäni on ihan hyvä, että opettelen hänen soittotyyliään vain videolta.</seg>
<seg id="7">En halua tehdä imitaatiota ihmisestä.</seg>
<seg id="8">Aivan tyhjiltä Roope Salminen ja Koirat -yhtyettä luotsaava mies ei rooliin lähde.</seg>
<seg id="9">Punk-maneerit tulevat miehen mukaan luonnostaan.</seg>
<seg id="10">Tähdet, tähdet -ohjelman punk-jaksossa varmasti monet näkivät esimakua, samoin jos on koskaan käynyt meidän keikoilla.</seg>
<seg id="11">Meidän esiintyminen ei koskaan ole ollut mitään pikkusievää, vaan aina mennään täysillä.</seg>
<seg id="12">Apulannassa vuosina 1993-2004 bassoa soittaneen Tuukka Temosen ohjaaman Teit meistä kauniin -elokuvan päänäyttelijät julkistettiin tänään.</seg>
<seg id="13">Bändin yleisölle tutuksi tullutta ydinjoukkoa esittävät suurelle yleisölle vielä melko tuntemattomat nuoret näyttelijät.</seg>
<seg id="14">Rumpali Sipe Santapukkia esittää Teppo Manner, laulaja Toni Wirtasta Tatu Sinisalo basisti Tuukka Temosta Iiro Panula.</seg>
<seg id="15">Roope Salminen antoi vinkkiä tulevasta pestistään jo eilen illalla, jolloin hän kertoi Snapchatissa salaperäisesti valmistautuvansa uransa tärkeimpään päivään.</seg>
<seg id="16">Roope on julkaisi jo eilen Instagramissa kuvan uudesta lookistaan, jonka hän on joutunut toteuttamaan elokuvaa varten.</seg>
<seg id="17">Viiksissä ja leukaparrassa aiemmin nähty Roope on ajellut kasvonsa siloposkisiksi, ja värjännyt ruskeat hiuksensa mustiksi.</seg>
</p>
</doc>
<doc sysid="ref" docid="iltasanomat.fi.491953" genre="news" origlang="fi">
<p>
<seg id="1">Psykologi neuvoo: Näin kerrot lapsille pakolaisista</seg>
<seg id="2">Moni vanhempi on joutunut viime päivinä miettimään, miten kertoa lapselle Eurooppaan pyrkivien pakolaisten tilanteesta.</seg>
<seg id="3">Vai kannattaako siitä kertoa lainkaan?</seg>
<seg id="4">Asiaa ei tarvitse ottaa väkisin puheeksi, SPR:n kriisiryhmän jäsen, psykologi Ferdinand Garoff neuvoo.</seg>
<seg id="5">Pienempiä lapsia kannattaa suojella, eikä esimerkiksi antaa heidän katsella uutisia yksin.</seg>
<seg id="6">Pienet lapset eivät aina pysty ymmärtämään näkemäänsä, ja se voi jäädä pyörimään mieleen ja ahdistaa, hän sanoo.</seg>
<seg id="7">Jos lapsi on kuitenkin törmännyt television uutiskuviin pakolaisista tai kuullut asiasta muualta, se kannattaa ottaa puheeksi.</seg>
<seg id="8">Keskustelua on hyvä käydä lapsen lähtökohdista ja kuunnella tarkasti, mitä hän kysyy.</seg>
<seg id="9">Lapsen pelot saattavat olla yllättäviä.</seg>
<seg id="10">Ne eivät välttämättä ole niitä, joita vanhempi kuvittelee hänen pelkäävän.</seg>
<seg id="11">Lasta ei kannata pelotella turhaan, vaikka itseä ahdistaisi ja pelottaisikin.</seg>
<seg id="12">Pienempi lapsi seuraa tiiviisti vanhempiensa käyttäytymistä.</seg>
<seg id="13">Jos vanhemmat itse pysyvät keskustelun aikana rauhallisena, lapsikin kokee olevansa turvassa.</seg>
<seg id="14">Isommat lapset törmäävät keskusteluun pakolaisista todennäköisesti koulussa, kavereiden kanssa tai netissä.</seg>
<seg id="15">Vanhempien on hyvä ottaa heidän kanssaan asia puheeksi, jos asia mietityttää lasta.</seg>
<seg id="16">Fakta on, ettei kaikilla ihmisillä maailmassa ole asiat hyvin.</seg>
<seg id="17">Vanhemmat voivat yhdessä lasten kanssa miettiä, miten meidän perheessämme tähän suhtaudutaan.</seg>
<seg id="18">Onko maailma mielestämme loppujen lopuksi kuitenkin turvallinen vai turvaton paikka?</seg>
<seg id="19">Vanhemmilla saattaa myös olla erilaisia kasvatusnäkökulmia - jotkut ehkä haluavat suojella lapsiaan mahdollisuuksien mukaan ahdistukselta.</seg>
<seg id="20">Toisaalta: Jos perheessä puhutaan myös vaikeista asioista, lapsi saa mallin siitä, miten käsitellä elämässä eteen tulevia vaikeuksia.</seg>
<seg id="21">Tästä voi olla hyötyä hänelle jatkossa.</seg>
<seg id="22">Sosiaalipsykologi Janne Viljamaa: "Opeta lapsesi auttamaan heikompaa"</seg>
<seg id="23">Omat voimat lopussa?</seg>
<seg id="24">Voit silti olla lapsellesi hyvä vanhempi</seg>
</p>
</doc>
<doc sysid="ref" docid="iltasanomat.fi.491960" genre="news" origlang="fi">
<p>
<seg id="1">Vermoon iskevää Pallosalamaa vaikea hillitä</seg>
<seg id="2">Perttu Pohjola sai hiottua Apilan Pallosalaman tuimaan iskuun keskikesällä.</seg>
<seg id="3">Se ravasi vain voittoja ja kakkossijoja, kunnes heinäkuun lopussa Tampereen raveissa koitti romahdus.</seg>
<seg id="4">Koska ori hyytyi perin pohjin, valmentaja epäili jotain olevan vialla ja tilasi suojatilleen ajan eläinlääkäriltä.</seg>
<seg id="5">Selitys sammumiselle selvisi tähystyksessä.</seg>
<seg id="6">Hevosella oli kurkunpääntulehdus.</seg>
<seg id="7">Tauti ei ollut lievimmästä päästä, vaan sen nujertaminen vaati kaksi lääkekuuria.</seg>
<seg id="8">Koska Apilan Pallosalama joutui olemaan kevyellä liikunnalla, Pohjola kertoo olevansa myönteisesti yllättynyt hevosen viime juoksusta.</seg>
<seg id="9">Se oli Turussa ennätysajallaan toinen SE-tamma Taruntuulen jälkeen.</seg>
<seg id="10">Apilan Pallosalama oli tauolta kovin paineissaan, kun sillä oli voitu ajaa normaalisti vain muutama viikko.</seg>
<seg id="11">Nuo asiat huomioiden pieni taipuminen lopussa oli ymmärrettävää, Pohjola sanoo.</seg>
<seg id="12">Valmentaja olettaa, että kunnon kilpailu teki oriille terää.</seg>
<seg id="13">Hevosen vire meni siitä varmasti eteenpäin, ja toivottavasti se olisi myös tasaantunut.</seg>
<seg id="14">Apilan Pallosalama on ollut niin sanottuja huumorihevosia.</seg>
<seg id="15">Kun sitä ei ole huvittanut, se on voinut heittää läskiksi ilman sairastumisiakin.</seg>
<seg id="16">Hyvänä päivänä oriilta on sen sijaan irronnut sellainen salamakiri, että vastustajat ovat olleet ihmeissään.</seg>
<seg id="17">Pätkänopeudessa kanssakilpailijat eivät pärjää Pallosalamalle, jolta irtoaa jopa lämminverimäiset kyydit.</seg>
<seg id="18">Pohjolan toiveissa on Vermossa peesijuoksu.</seg>
<seg id="19">Eri asia kuitenkin on, kuinka Apilan Pallosalama siihen suostuu.</seg>
<seg id="20">Se on aika vaikea lähtöhetkellä ja saattaa vaikka puikkia lähtöauton puomin alta ja sen sellaista.</seg>
<seg id="21">Toivottavasti ori olisi jo rauhallisempi kuin Turun lähdössä.</seg>
<seg id="22">Apilan Pallosalama pystyy kunnossa ollessaan tulemaan myös keulasta, ja lähdemme ajamaan sillä voitosta, valmentaja lupaa.</seg>
</p>
</doc>
<doc sysid="ref" docid="iltasanomat.fi.492188" genre="news" origlang="fi">
<p>
<seg id="1">Tämän takia et pääse eroon turhista iPhone-ohjelmista</seg>
<seg id="2">Applen toimitusjohtaja Tim Cook.</seg>
<seg id="3">Ainakin osan Applen iPhone-puhelimien mukana tulevista ohjelmista voi ehkä joskus tulevaisuudessa poistaa - mutta ei aivan kaikkia.</seg>
<seg id="4">Apple aikoo mahdollisesti tulevaisuudessa poistaa joitakin omia ohjelmiaan iPhone-puhelimista, kertoo yhtiön toimitusjohtaja Tim Cook Buzzfeed-lehden haastattelussa.</seg>
<seg id="5">Applen iPhonesta löytyy joukko ohjelmia, joita suhteellisen harva käyttää: Esimerkiksi FaceTime-puhelut, Lehtikioski, Terveys, Pörssi, Podcastit ja Vinkit tulevat mieleen.</seg>
<seg id="6">Viimeisin lisäys näihin ohjelmiin on Apple Watch, joka tuli pakkopäivityksenä iPhone-puhelimiin, vaikka se on tarpeellinen vain Applen älykellon omistajille.</seg>
<seg id="7">Cookin mukaan Applen ohjelmien poistaminen on monimutkaisempi asia kuin päältä näyttää.</seg>
<seg id="8">Jotkut sovellukset on linkitetty johonkin toiseen iPhonessa.</seg>
<seg id="9">Jos ne poistetaan, se voi aiheuttaa ongelmia jossain muualla puhelimessa, Cook toteaa Buzzfeedille.</seg>
<seg id="10">Cook ei maininnut, mitkä Applen iPhone-sovelluksista toimivat kiinteästi yhdessä muiden ohjelmien kanssa.</seg>
<seg id="11">On muita ohjelmia, jotka eivät toimi näin.</seg>
<seg id="12">Joten ajan kanssa, luulen että voimme kehittää tavan antaa käyttäjän poistaa ne, Cook lisäsi.</seg>
<seg id="13">Cookin mukaan Apple siis tutkii asiaa, sillä yhtiö ei halua tuhlata muistitilaa käyttäjien iPhone-puhelimista.</seg>
</p>
</doc>
<doc sysid="ref" docid="iltasanomat.fi.492201" genre="news" origlang="fi">
<p>
<seg id="1">Euroalueen inflaatio hiipui 0,1 prosenttiin elokuussa</seg>
<seg id="2">Euroalueen kuluttajahinnat nousivat elokuussa vain niukasti eli 0,1 prosenttia vuodentakaisesta, EU:n tilastoviranomainen Eurostat kertoi tänään.</seg>
<seg id="3">Hintojen nousua veti alaspäin energian halpeneminen.</seg>
<seg id="4">Eurostat tarkisti näin parin viikon takaista 0,2 prosentin ennakkoarviotaan hieman alaspäin.</seg>
<seg id="5">Heinäkuussa inflaatiovauhti oli 0,2 prosentissa.</seg>
<seg id="6">Niin sanottu pohjainflaatio laski elokuussa 0,9 prosenttiin heinäkuun 1,0 prosentista.</seg>
<seg id="7">Eurostatin ennakkoarvio pohjainflaatioksi oli 1,0 prosenttia.</seg>
<seg id="8">Energia oli euroalueella viime kuussa 7,2 prosenttia halvempaa kuin vuosi sitten.</seg>
<seg id="9">Koko 28 maan EU-alueella keskimääräinen inflaatio oli nollassa elokuussa.</seg>
<seg id="10">Heinäkuussa nousua tuli 0,1 prosenttia.</seg>
<seg id="11">Euromaista eniten eli 1,4 prosenttia kuluttajahinnat nousivat elokuussa Maltalla.</seg>
<seg id="12">Kyproksella inflaatio oli alhaisin hintojen laskiessa 1,9 prosenttia.</seg>
<seg id="13">Suomessa inflaatio oli 0,2 prosenttia miinusmerkkinen EU:n yhdenmukaistetun hintaindeksin mukaan.</seg>
<seg id="14">Euroalueen inflaatio on edelleen sitkeästi kaukana Euroopan keskuspankin (EKP) tavoitteesta, joka on kahden prosentin tuntumassa oleva hintojen nousu keskipitkällä aikavälillä.</seg>
<seg id="15">EKP ennustaa euroalueelle tälle vuodelle keskimäärin 0,1 prosentin inflaatiota.</seg>
<seg id="16">Ensi vuonna nousu piristyy 1,1 prosenttiin, keskuspankki ennakoi syyskuun alussa julkistamissaan uusissa inflaatioennusteissaan.</seg>
</p>
</doc>
<doc sysid="ref" docid="iltasanomat.fi.492212" genre="news" origlang="fi">
<p>
<seg id="1">Yhdysvaltain Fed yrittää seuraavaksi kiristää rahapolitiikkaa</seg>
<seg id="2">Yhdysvaltain seuraava taantuma alkaa nopeimmillaan alle vuoden kuluttua, mutta varmemmin kolmen vuoden kuluessa sen jälkeen, kun maan keskuspankki Fed ryhtyy taas pitkästä aikaa nostamaan korkojaan.</seg>
<seg id="3">Ja finanssimarkkinoilla alamäki alkaa puolestaan ennen seuraavaa taantumaa.</seg>
<seg id="4">Fed on vihjaillut aloittavansa koronnostot mahdollisesti jo tällä viikolla ja viimeistään vuoden loppuun mennessä.</seg>
<seg id="5">Niinpä seuraava taantuma voi painaa päälle nopeimmillaan ensi syksyyn mennessä ja finanssimarkkinoiden kurssirytinä sitä ennen.</seg>
<seg id="6">Tai näin ainakin käy, jos maailman suurin talous ja finanssimarkkinat toimivat niin kuin niillä on ollut tapana - ja jos ne reagoivat Fedin rahahanojen kiristykseen niin kuin ovat ennen tehneet.</seg>
<seg id="7">Tällaisiin johtopäätöksiin ovat päätyneet saksalaispankki Deutsche Bankin Lontoon markkinatutkimuksen strategit Jim Reid, Nick Burns ja Seb Barker laajassa pitkäaikaisten markkina- ja taloussyklien tutkimuksessaan.</seg>
<seg id="8">Pankki jakeli yli 60-sivuisen Long-Term Asset Return Study -tutkimusraportin kansainvälisille suurasiakkailleen viime viikolla.</seg>
<seg id="9">Tutkimuksen ja raportin laatineet strategit eivät uskottele tietävänsä, milloin tarkalleen ottaen Fed ryhtyy nostamaan korkojaan tai mitä taloudessa ja markkinoilla sen jälkeen tapahtuu.</seg>
<seg id="10">Sen sijaan he esittävät taloustilastojen viileiden tosiasioiden ja laskelmiensa avulla, miten talous ja markkinat ovat aiemmin käyttäytyneet Fedin koronnostojen aikaan ja niiden jälkeen.</seg>
<seg id="11">Historiallisten havaintojen lisäksi he tarkastelevat, mitkä talouden ja finanssimarkkinoiden keskeiset muuttujat ovat nyt samalla tai toisella mallilla kuin aiempien koronnostojen aikaan - ja mitä siitä mahdollisesti seuraa.</seg>
<seg id="12">Selväksi käy, että niin talous kuin finanssimarkkinatkin ovat nyt huterammassa kunnossa kestämään korkojen nousua kuin kertaakaan aiemmin sitten 1950-luvun.</seg>
<seg id="13">Taantuman alkuun ei ehkä vuottakaan</seg>
<seg id="14">Fedin rahapolitiikasta ja sen kulloisestakin virityksestä päättävät johtajat ovat pitkin viime kesää ja alkusyksyä vihjailleet, että aika alkaa olla kypsä korkojen nostoon.</seg>
<seg id="15">Ensimmäinen koronnosto yli yhdeksään vuoteen voi koittaa jo tällä viikolla.</seg>
<seg id="16">Asia ratkeaa keskiviikon ja torstain kuluessa, kun Fedin johtokunnan niin sanottu avomarkkinakomitea kokoontuu päättämään asiasta kaksipäiväiseen kokoukseensa.</seg>
<seg id="17">Edellisen kerran Fed nosti niin sanottua Fed funds -ohjauskorkoaan vuoden 2006 kesäkuussa.</seg>
<seg id="18">Silloin päättyi tasan kaksi vuotta kestänyt suhteellisen säännöllisten mutta kerrallaan pienten 0,25 prosenttiyksikön koronnostojen sarja, jolla Fed nosti korkonsa 1,25 prosentista 5,25 prosenttiin.</seg>
<seg id="19">Finanssimarkkinoiden oireilu alkoi vuonna 2007 Yhdysvaltain riskipitoisimman asuntorahoituksen vaikeuksista, ja vuotta myöhemmin finanssikriisi repesi maailmanlaajuiseksi tuomiopäivän painajaiseksi.</seg>
<seg id="20">Suuri taantuma koitti vuonna 2009.</seg>
<seg id="21">Viime kerralla finanssimarkkinoiden ja reaalitalouden vakavat vastoinkäymiset alkoivat hitaammin kuin aiempien Fedin koronnostojen jälkeen on tyypillisesti käynyt.</seg>
<seg id="22">Vastaavasti koettelemukset olivatkin sitten kovempia ja karumpia kuin kertaakaan sitten 1930-luvun laman.</seg>
<seg id="23">Deutschen strategit ovat seuloneet maailman suurimpien talouksien nousut ja laskut sekä finanssimarkkinoiden käänteet vuodesta 1950 alkaen ja paikoin aina 1800-luvun alusta alkaen.</seg>
<seg id="24">Fedin koronnostoista ja niiden talous- ja finanssivaikutuksista he tekevät selkoa 1950-luvulta lähtien.</seg>
<seg id="25">Taantuman alkamiseen on ensimmäisestä koronnostosta kulunut nopeimmillaan aikaa alle vuosi, useimmiten alle kolme vuotta ja keskimäärin alle kolme ja puoli vuotta.</seg>
<seg id="26">Finanssimarkkinoiden kurssinousu on päättynyt vuoden-kahden kuluessa Fedin koronnostojen alkamisesta.</seg>
<seg id="27">Fed on vuoroin nostanut ja vuoroin laskenut ohjauskorkoaan 1950-luvun alun jälkeen tusinan erimittaisen syklin verran.</seg>
<seg id="28">Kukin kerta on poikennut joiltakin osin toisista, ja kertoja on tarkastelussa suhteellisen niukalti, joten niiden perusteella tuskin voi päätellä mitään varmaa seuraavien koronnostojen vaikutuksista.</seg>
<seg id="29">Strategit muistuttavatkin, että tällä kertaa moni asia on toisin.</seg>
<seg id="30">Eikä pelkästään paremmin.</seg>
<seg id="31">Korot liian alhaalla liian pitkään</seg>
<seg id="32">Finanssikriisin ratkaisevia syitä saati syyllisiä ei välttämättä saada kiistattomasti selville edes vuosikymmenten tutkimustyöllä.</seg>
<seg id="33">Mutta kolme seikkaa kriisin johtaneista ja sen tuhovoimaa kasvattaneista syistä lienee jokseenkin kiistattomasti selvillä:</seg>
<seg id="34">1) Fed, euroalueen EKP ja muut maailman suurimmat keskuspankit pitivät 2000-luvulla ohjauskorkojaan liian kauan liian matalina.</seg>
<seg id="35">Ne paikkailivat teknokuplan jälkiä, ja kasvattivat samalla seuraavaa.</seg>
<seg id="36">2) Finanssi- ja reaalitalouden eri osiin vuosikymmenten mittaan kertynyt ja ennestäänkin liian suuri velkamäärä kasvoi keskuspankkien ylilöysän rahapolitiikan vaikutuksesta entistäkin suuremmaksi.</seg>
<seg id="37">Syntyi siihenastisen taloushistorian suurin velkakupla.</seg>
<seg id="38">3) Etenkin finanssitalouteen likimain pidäkkeittä pakkautunut hullunhalpa velkarahoitus paisutti useimmille finanssimarkkinoiden osa-alueille siihenastisen taloushistorian suurimpia kurssikuplia osakkeista kiinteistöihin, velkakirjoihin ja hyödykkeisiin.</seg>
<seg id="39">Siitäkään tuskin syntyy kovin ankaraa kiistaa, että yhä mutkikkaampien velkavipujen varassa korkeuksiin kohonneet finanssimarkkinat olivat harvinaisen vaarallisessa ja epävakaassa jamassa, kun Fed ja muut keskuspankit viimeksi ajoivat korkoja ylöspäin.</seg>
<seg id="40">Velkavipujen varaan viritetyt finanssirakennelmat saati arvostuskuplat eivät kestäneet kuin aikansa sen jälkeen, kun koronnostot olivat alkaneet ja velkarahoituksen kustannukset olivat kääntyneet nousuun.</seg>
<seg id="41">Riskit toteutuivat finanssikriisinä, ja sitä seurasi suuri taantuma.</seg>
<seg id="42">Suurempi kupla ja enemmän velkaa</seg>
<seg id="43">Deutschen strategit eivät arvaile, mitä seuraavaksi tapahtuu, mutta antavat tuumailun aihetta mainitsemalla esimerkiksi seuraavanlaisia seikkoja:</seg>
<seg id="44">1) Fed ja muut suuret keskuspankit ovat nyt pitäneet rahapolitiikkansa viritystä vielä kevyempänä vielä pidempään kuin ennen finanssikriisiä.</seg>
<seg id="45">Jos korot olivat ennen kriisiä liian pitkään liian matalia, ovat ne nyt olleet vielä pidempään vielä matalampia.</seg>
<seg id="46">2) Velkaantuminen ei ole pitkään aikaan ollut hullunhalpaa niin kuin kymmenen vuotta sitten, vaan nyt velkaraha on halvimmillaan kirjaimellisesti halvempaa kuin ilmaista.</seg>
<seg id="47">Niinpä finanssi- ja reaalitalouden velkalasti ei ole keventynyt vaan nyt talouden eri osissa velloo rutkasti raskaampi velkakuorma kuin ennen finanssikriisiä tai sen puoleen milloinkaan aiemmin.</seg>
<seg id="48">3) Entistä vuolaampana ja halvempana keskuspankeista liikkeeseen lähtenyt likviditeetti on suurimmaksi osaksi jäänyt finanssimarkkinoille ja hilannut keskeiset arvopaperi- ja omaisuuslajit kalleimmilleen sitten finanssikriisiä edeltäneen huipun tai milloinkaan.</seg>
<seg id="49">Eivätkä strategit latista tunnelmaa vain finanssimarkkinoiden varoitusmerkeillä, vaan lisäksi he huomauttavat, että edes Yhdysvaltain talous ei ole vielä toipunut finanssikriisistä ja vuosikymmeniin raskaimmasta taantumasta siihen malliin kuin aiemmin on käynyt.</seg>
<seg id="50">Euroalueen talous on tuskin toipunut lainkaan.</seg>
<seg id="51">Reaalitalous on toisin sanoen epätavallisen heikossa kunnossa mutta vastaavasti finanssimarkkinoiden paineet ja riskit verrattomasti suurempia kuin ennen finanssikriisiä, kun Fed seuraavaksi ryhtyy kiristämään rahahanojaan tiukemmalle.</seg>
<seg id="52">Ehkä ranskalaispankki Societe Generalen strategin Albert Edwardsin tulevaisuuden kuva ei olekaan niin outo kuin äkkiseltään voi vaikuttaa.</seg>
<seg id="53">Hän on jo hyvän aikaa valmentanut pankin kansainvälisiä sijoittaja-asiakkaita Fedin seuraaviin täyskäännöksiin:</seg>
<seg id="54">Ensin Fed nostaa korkoja, sitten finanssikuplat puhkeavat - ja pian Fedin onkin aika rientää sammuttamaan finanssipaloja entistäkin suuremmilla QE-raharuiskuilla.</seg>
</p>
</doc>
<doc sysid="ref" docid="iltasanomat.fi.492288" genre="news" origlang="fi">
<p>
<seg id="1">Tietokoneita ja tulostimia valmistava Hewlett-Packard (HP) aikoo vähentää jopa 33000 työpaikkaa.</seg>
<seg id="2">Valtaosa vähennyksistä kohdistuu HP:n yrityspalvelupuoleen, yhtiö kertoo.</seg>
<seg id="3">HP jakautuu marraskuussa yritysmyyntiin keskittyvään Hewlett Packard Enterpriseen ja kuluttajille suunnattuihin pc-koneisin ja tulostimiin keskittyvään HP Inc. -yhtiöön.</seg>
<seg id="4">HP:n henkilöstömäärä oli suurimmillaan vuonna 2011, jolloin sillä oli 350000 työntekijää.</seg>
<seg id="5">Viime vuoden lokakuussa henkilöstöä oli supistettu 302000:een.</seg>
<seg id="6">Yhtiö kirjaa järjestelyistä 2,7 miljardin dollarin (noin 2,4 miljardin euron) kertaluonteiset kulut.</seg>
<seg id="7">Hewlett Packard Enterprisestä vähennetään 25000-30000 työntekijää.</seg>
<seg id="8">Kuluttajapuolen vähennykset jäävät 3300:een kolmen vuoden kuluessa.</seg>
<seg id="9">HP aikoo siirtää toimintojaan matalakustannusmaihin niin, että 60 prosenttia sen työntekijöistä olisi alhaisten kustannusten maissa vuonna 2018.</seg>
<seg id="10">Yhtiö kertoo kertoo tasapainottaneensa liiketoimintaansa jo niin, että yksikään sen asiakkaista ei enää vastaa yli kymmenestä prosentista sen liiketuloksesta.</seg>
<seg id="11">Vielä toissa vuonna sen kolme merkittävintä asiakasta toi 65 prosenttia liiketuloksesta.</seg>
</p>
</doc>
<doc sysid="ref" docid="independent.103776" genre="news" origlang="en">
<p>
<seg id="1">iOS 9: Apple julkaisee uuden käyttöjärjestelmän – näin asennat sen iPhoneen</seg>
<seg id="2">Uuden käyttöjärjestelmän voi asentaa valitsemalla ensin Asetukset, Yleiset ja Ohjelmistopäivitys.</seg>
<seg id="3">Jos puhelin on valmis päivitystä varten, se kehottaa lataaman ja asentamaan uuden käyttöjärjestelmän.</seg>
<seg id="4">Osalla käyttäjistä on esiintynyt ongelmia asennuksen jälkeen: Puhelimeen on ilmestynyt virheilmoitus "ohjelmiston päivitys epäonnistunut".</seg>
<seg id="5">Virheilmoitustapauksissa käyttäjiä kehotetaan odottamaan ruuhkan purkautumista tai yrittämään päivitystä iTunesin kautta.</seg>
<seg id="6">Puhelin opastaa latausprosessissa.</seg>
<seg id="7">Päivitys voi edellyttää sovellusten poistoa, jotta tilaa vapautuu. Apple on kuitenkin tehnyt päivityksestä kompaktimman. Lisäksi käytettävissä on työkalun, joka ehdottaa poistettavaksi sovelluksia ja asentaa ne päivityksen jälkeen uudelleen.</seg>
<seg id="8">Ohjelmistoa päivittäessä kannattaa varmistaa, että puhelimessa on latausta ja että laturi on saatavilla, jotta virta ei lopu kesken latauksen.</seg>
<seg id="9">Jos lataustaso on liian alhainen, puhelin ei salli päivityksen aloittamista. Jos puhelimen akku tyhjenee kesken päivityksen, päivitys voi rikkoontua.</seg>
<seg id="10">Lue lisää: iOS 9 julkaistaan ajallaan WatchOS:n viivästyksestä huolimatta iOS 9 -arvostelu: vähiten jännittävä mutta paras päivitys iOS 9: ole valmiina iOS 9-käyttöjärjestelmää varten</seg>
<seg id="11">Kannattaa myös valmistautua huolella ennen päivityspaketin lataamista, jotta voit välttyä päivityksessä esiintyviltä ongelmilta – ja suojata järjestelmän niiden varalta. iOS 9 tuo mukanaan uusia ominaisuuksia, kuten entistä älykkäämmän henkilökohtaisen avustajan ja runsaasti uusia ominaisuuksia iPadille sekä pieniä parannuksia, jotka nopeuttavat ja parantavat käyttöjärjestelmän toimintaa.</seg>
</p>
</doc>
<doc sysid="ref" docid="kaleva.fi.29723" genre="news" origlang="fi">
<p>
<seg id="1">Yle: Ministeri Berner on toiminut veroparatiisiyhtiön hallituksessa</seg>
<seg id="2">Liikenne- ja viestintäministeri Anne Berner (kesk.) on Ylen mukaan toiminut veroparatiisiyhtiön hallituksen jäsenenä.</seg>
<seg id="3">Ylen mukaan yhtiön toimintaan liitty niin sanottua verosuunnittelua.</seg>
<seg id="4">Kyse on luxemburgilaisesta Saltri II LuxCo-yhtiöstä, jonka hallituksen jäseneksi Berner nimitettiin joulukuussa 2012.</seg>
<seg id="5">Luxemburgin kaupparekisterin mukaan Berner on edelleen virallisesti hallituksen jäsen.</seg>
<seg id="6">Berner itse sanoo jättäneensä eroilmoituksen jäsenyydestä tämän vuoden toukokuussa.</seg>
<seg id="7">Tarkistin asian ja se riittää, että olen jättänyt eroilmoituksen.</seg>
<seg id="8">On lähes mahdotonta hallinnoida ja kontrolloida, että rekisteröintiketjut tapahtuvat sovitussa aikataulussa, Berner sanoo Ylen haastattelussa.</seg>
<seg id="9">Jäsenyys fuusion jälkeen</seg>
<seg id="10">Luxemburgilaisyhtiön kautta hallinnoidaan ruotsalaisen Kährs-yhtiön omistuksia.</seg>
<seg id="11">Kährs on parkettivalmistaja, joka fuusioitui suomalaisen parkettivalmistaja Karelia-Upofloorin kanssa vuonna 2012.</seg>
<seg id="12">Berner toimi Karelia-Upofloorin hallituksessa vuosina 2010-2013 ja fuusion jälkeen Kährsin hallituksessa sekä luxemburgilaisyhtiössä.</seg>
<seg id="13">Ylen mukaan Kährsin omistukset kulkevat Luxemburgissa moniportaisen omistusrakenteen kautta.</seg>
<seg id="14">Berner sanoo Ylelle, että hän otti vastaan hallitusjäsenyyden luxemburgilaisyhtiössä Kährsin toiseksi suurimman omistajan pyynnöstä.</seg>
<seg id="15">Tämä omistaja on Hartwall Capital.</seg>
<seg id="16">Olen ollut mukana Hartwall Capitalin omistaman Karelia-Upofloorin hallituksessa.</seg>
<seg id="17">Yhtiölle haettiin yhteistyökumppania, joka löytyi Ruotsista.</seg>
<seg id="18">Tämän yhtiön omisti pääomasijoittaja, jolla on yhtiö Luxemburgissa.</seg>
<seg id="19">Koin, että oma tehtäväni oli huolehtia suomalaisen perheyhtiön pääoman etujen toteutumisesta.</seg>
<seg id="20">On tärkeää, että huolehdimme, että meidän suomalaisten yritysten pääomien tuotot verotetaan Suomessa ja se lähtökohta turvattiin tässä yhteydessä, Berner sanoo.</seg>
<seg id="21">Berner sanoo Ylelle, että Hartwall Capitalin omistuksiin yhtiössä ei liity verosuunnittelua.</seg>
<seg id="22">Bernerin mukaan veroparatiisiin pystytetty monimutkainen omistusrakenne johtuu siitä, että Kährsin suurimmalla omistajalla pääomarahasto Tritonilla oli omistuksia varten jo valmiina luxemburgilainen holdingyhtiö.</seg>
</p>
</doc>
<doc sysid="ref" docid="kaleva.fi.29784" genre="news" origlang="fi">
<p>
<seg id="1">Espoossa avautuu yrityksen ylläpitämä vastaanottokeskus</seg>
<seg id="2">Espoon Otaniemessä avautuu ensimmäinen yrityksen ylläpitämä vastaanottokeskus aikuisille turvapaikanhakijoille.</seg>
<seg id="3">Vastaanottokeskus on valmis ottamaan ensimmäiset sata asukasta jo tänään iltakuudesta alkaen.</seg>
<seg id="4">Paikkamäärä voi kasvaa viikon sisällä enimmillään 300-400 henkilöön.</seg>
<seg id="5">Maahanmuuttovirasto perustaa vastaanottokeskuksen entisen Pelastusopiston kiinteistöön.</seg>
<seg id="6">Toimintaa ylläpitää Luona Oy, jonka toimialana on erityisesti terveydenhuollon ja sairaanhoitopalveluiden tuottaminen.</seg>
<seg id="7">Espoon kaupunki, maahanmuuttoviraston ja Luona Oy sopivat yhdessä muun muassa keskuksen turvajärjestelyistä.</seg>
</p>
</doc>
<doc sysid="ref" docid="kaleva.fi.29786" genre="news" origlang="fi">
<p>
<seg id="1">STTK valmistelee vaihtoehtoista työelämän kiristyspakettia</seg>
<seg id="2">STTK ryhtyy valmistelemaan vaihtoehtoista pakettia hallituksen työelämän kiristyksille.</seg>
<seg id="3">Järjestö toivoo mukaan myös muita palkansaajakeskusjärjestöjä.</seg>
<seg id="4">Puheenjohtaja Antti Palolan mukaan tällä hetkellä huomio on perjantain mielenilmauksessa.</seg>
<seg id="5">Vaihtoehtoisiin keinoihin työn hinnan alentamiseksi palataan sen jälkeen.</seg>
<seg id="6">Kaikki ymmärtävät, että elämä jatkuu perjantain jälkeen, Palola huomautti järjestön hallinnon kokouksen tauolla toimittajille.</seg>
<seg id="7">Palola arvioi, että Elinkeinoelämän keskusliitolla (EK) ei sen sijaan ole valmiutta keskusteluihin.</seg>
<seg id="8">STTK:n ekonomistit ovat laskeneet, että hallituksen kilpailukykypaketin sisältämä muutosturva maksaa työnantajalle arviolta 30 miljoonaa euroa, kun paketin toinen puoli on 2 700 miljoonaa.</seg>
<seg id="9">En tiedä, onko osapuolella hirveän suurta intoa käydä keskustelua, jos on saamapuolella yhden suhde sataan.</seg>
<seg id="10">Palola: Neuvotteluyhteys ollut rakentava</seg>
<seg id="11">Pääministeri Juha Sipilä (kesk.) on toivonut vaihtoehtoesityksiä keskiviikkoon mennessä, koska silloin hallituksen on määrä antaa omasta paketistaan tiedonanto eduskunnalle ja aloittaa uudistusten valmistelu.</seg>
<seg id="12">Palola ei ottanut kantaa, onko aikataulu realistinen.</seg>
<seg id="13">Keskusteluyhteys hallitukseen on Palolan mukaan olemassa, ja se on ollut hänestä koko ajan rakentava.</seg>
<seg id="14">Toimihenkilökeskusjärjestö STTK:n kentälle varsinkin sunnuntailisien leikkaus on Palolan mukaan kipeä paikka.</seg>
<seg id="15">Järjestö edellyttää, että hallitus perääntyy pakottavasta lainsäädännöstä, jolla se olisi toteuttamassa osan kiristyksistä.</seg>
<seg id="16">STTK:ssa ei Palolan mukaan lämmetä sille, että vaihtoehtopakettia valmisteltaisiin asiaa esillä pitäneen SDP:n kanssa.</seg>
<seg id="17">Palkansaajat kokoontuvat perjantaina Helsinkiin vastustamaan hallituksen viime viikolla esittelemää työelämän kiristyspakettia.</seg>
<seg id="18">Osana pakettia mm. ensimmäisten sairauspäivien palkkaa leikataan, ylityökorvaukset puolitetaan, sunnuntaikorvauksia pienennetään 75 prosenttiin ja lomia lyhennetään.</seg>
<seg id="19">STTK:sta painotetaan, että keskusjärjestöt ovat kutsuneet palkansaajia mielenilmaukseen, eikä tarkoituksena ole ollut järjestellä lakkoa.</seg>
<seg id="20">Akavan Fjäder kiittelee</seg>
<seg id="21">Akavan puheenjohtaja Sture Fjäder kiittelee STTK:n ilmoitusta vaihtoehtoisen paketin valmistelemisesta.</seg>
<seg id="22">Fjäderin mukaan STTK tulee nyt samoille linjoille Akavan kanssa, sillä Akavassa on jo pitempään hahmoteltu vaihtoehtoista mallia hallituksen esityksille.</seg>
<seg id="23">Fjäder toivoo, että myös SAK saadaan mukaan vaihtoehtoiseen pakettiin, sillä ilman SAK:ta paketti ei ole riittävän kattava.</seg>
</p>
</doc>
<doc sysid="ref" docid="kansanuutiset.fi.5177" genre="news" origlang="fi">
<p>
<seg id="1">Akavan puheenjohtaja Sture Fjäder toivoo Lauri Lylyn johtaman SAK:n tulevan mukaan valmistelemaan esitystä vaihtoehdoksi leikkauksille.</seg>
<seg id="2">Antti Palolan STTK kertoi aiemmin keskiviikkona valmistelevansa uusia ehdotuksia.</seg>
<seg id="3">Haluamme muutosturvaa ja työaikapankkeja.</seg>
<seg id="4">Akava tiedotti keskiviikkona, että se on jo pitkään valmistellut omaa esitystä, jolla se on valmis neuvottelemaan maan hallituksen tavoittelemasta viiden prosentin kilpailukykyhypystä vaihtoehtona leikkauksille.</seg>
<seg id="5">Akava on ollut koko ajan valmis neuvottelemaan, ja olemme jo pitkään kirjoittaneet vaihtoehtoista mallia hallituksen esityksille.</seg>
<seg id="6">Me olemme valmiit katsomaan palvelussuhteen ehtoja osana sopimusta.</seg>
<seg id="7">Vastineeksi haluamme muutosturvaa ja työaikapankkeja, kertoo puheenjohtaja Sture Fjäder.</seg>
<seg id="8">Fjäder toivoo, että myös SAK tulee Akavan linjoille, kuten STTK on aiemmin keskiviikkona tehnyt.</seg>
<seg id="9">Ilman SAK:ta paketti ei ole riittävän vahva.</seg>
<seg id="10">Valmistelemme nyt yhdessä mallin, joka käy maan hallitukselle ja työnantajille, Fjäder sanoo.</seg>
<seg id="11">Akavan työvaliokunta kokoontuu torstaina kello 15 tekemään päätöksen sopimuksen mahdollisesta sisällöstä.</seg>
</p>
</doc>
<doc sysid="ref" docid="kansanuutiset.fi.5178" genre="news" origlang="fi">
<p>
<seg id="1">"Sama vene, yhteinen hiili, talkoot" - pelaa bingoa Sipilän puhuessa illalla</seg>
<seg id="2">Tampereen yliopiston vihreä vasemmisto</seg>
<seg id="3">Tampereen yliopiston vihreän vasemmiston Vivan bingokuponki illaksi.</seg>
<seg id="4">Pääministerit ovat aiemmin pitäneet poikkeuspuheita Mäntsälän kapinan ja sotien aikana.</seg>
<seg id="5">Pääministeri Juha Sipilä puhuu hyvin poikkeuksellisesti kansakunnalle Suomen talouden tilasta Ylen kanavilla keskiviikkoiltana kello 21.05.</seg>
<seg id="6">Vastaavaa pääministerin edellistä puhetta haettaessa pitää mennä vuoteen 1932, jolloin Pehr Evind Svinhufvud oli pääministeri pitäessään kuuluisan radiopuheen, joka merkitsi Mäntsälän kapinan lopun alkua.</seg>
<seg id="7">Sen jälkeen presidentti ja ministerit pitivät useita radiopuheita talvi- ja jatkosodan aikana.</seg>
<seg id="8">1990-luvulla Esko Aho piti presidentti Mauno Koiviston sijasta uudenvuoden puheen, mutta se oli enemmän seremoniaa.</seg>
<seg id="9">Syksyllä 1976 presidentti Urho Kekkonen lopetti televisiopuheella junansuorittajien lakon.</seg>
<seg id="10">Yksinpuhelua, monarkistista meininkiä</seg>
<seg id="11">Sipilän puhe on herättänyt koko päivän kritiikkiä ja arvailuja siitä, mitä tuleman pitää.</seg>
<seg id="12">Vasemmistoliiton puheenjohtaja Paavo Arhinmäki totesi Twitterissä, että "Sipilä voisi pitää puheensa kansakunnan tilasta eduskunnassa pääministerin ilmoituksena, jolloin puheesta päästäisiin myös keskustelemaan".</seg>
<seg id="13">Vihreiden Ville Niinistön mukaan "yksinpuhelua on jo nähty.</seg>
<seg id="14">Johtajuuteen kuuluu vuoropuhelu, ihmisten kuunteleminen.</seg>
<seg id="15">SDP:n Erkki Tuomioja tuomitsi Facebookissa, että "monarkistista meininkiä: pääministeri kertoo kansalle mikä on sille parasta".</seg>
<seg id="16">SDP:n puheenjohtaja Antti Rinne haastoi Sipilän vuoropuheluun: "Pian puoli vuotta vaaleista.</seg>
<seg id="17">Ei ainuttakaan esiintymistä pääministeriltä mediassa opposition kanssa.</seg>
<seg id="18">Yritetty on.</seg>
<seg id="19">Mitä @juhasipila pelkää?</seg>
<seg id="20">Julkista palvelua</seg>
<seg id="21">Valtioneuvoston kanslian mukaan Sipilän puhe on etukäteen nauhoitettu ja kestää noin 15 minuuttia.</seg>
<seg id="22">SAK:n mukaan sitä kommentoivat suorassa lähetyksessä SAK:n puheenjohtaja Lauri Lyly ja EK:n toimitusjohtaja Jyri Häkämies.</seg>
<seg id="23">Yleä on arvosteltu Sipilän puheen esittämisestä.</seg>
<seg id="24">Harkitsimme asiaa ja totesimme, että kuuluu julkisen palvelun tehtävään edistää koko Suomen kattavaa julkisuutta, linjaa Ylen julkaisujen johtaja Ismo Silvo Ylen uutisissa.</seg>
<seg id="25">Kuin Me Tammeloiden aikaan</seg>
<seg id="26">Puhe on herättänyt myös irvailuja.</seg>
<seg id="27">Illan tullen päivällinen nautitaan hyvissä ajoin, lapset kammataan ja puetaan parhaimpiinsa.</seg>
<seg id="28">Äiti laittaa päälleen nätimmän koltun ja isä sovittelee solmion kaulaansa.</seg>
<seg id="29">Kello yhdeksältä hiljennytään television ääreen kuin ennen muinoin Me Tammeloiden aikaan", kirjoittaa bloggari Saku Timonen.</seg>
<seg id="30">"Kertooko pääministeri Sipilä puheessaan myös sen, miksi Suomen hallituksessa istuu veroparatiiseissa pääomiaan piilottelevia miljonäärejä, jotka laativat muille veronkiertäjäkavereilleen armahduslakeja ja samalla väittävät kansalle, että on pakko leikata, kun valtiolta on rahat loppu?" kysyy Pia Lohikoski.</seg>
<seg id="31">Siitä mitä Sipilä sanoo, yhden arvauksen esittää Tampereen yliopiston vihreä vasemmisto Viva.</seg>
<seg id="32">Se on julkaissut Facebookissa oheisen bingon.</seg>
<seg id="33">Kuulemmeko illalla samasta veneestä, yhteisestä hiilestä, veloiksi elämisestä ja joukkuehengestä?</seg>
<seg id="34">Kupongit ja kynät valmiiksi, kello 21.05 se alkaa ja kanavat ovat TV1, Radio Suomi ja Yle Areena.</seg>
</p>
</doc>
<doc sysid="ref" docid="karjalainen.fi.22367" genre="news" origlang="fi">
<p>
<seg id="1">Ahtisaari Guardianissa: Länsimaat torjuivat Venäjän ehdotuksen al-Assadin syrjäyttämisestä</seg>
<seg id="2">Länsimaat torjuivat yli kolme vuotta sitten Venäjän tarjouksen, jolla Syyrian presidentti Bashar al-Assad olisi saatu luopumaan vallasta, kertoo presidentti Martti Ahtisaari Guardianille.</seg>
<seg id="3">Ahtisaaren mukaan Venäjän YK-lähettiläs ehdotti suunnitelmaa, jolla al-Assad olisi jonkin ajan kuluttua väistynyt vallasta tyylikkäästi.</seg>
<seg id="4">Länsimaat eivät kuitenkaan tarttuneet ehdotukseen, koska uskoivat al-Assadin kaatuvan muutenkin muutamassa viikossa.</seg>
<seg id="5">Ahtisaari keskusteli Syyrian kriisistä vuonna 2012 YK:n turvallisuusneuvoston viiden pysyvän jäsenmaan kanssa.</seg>
<seg id="6">Ahtisaaren mukaan Venäjän lähettiläs Vitali Tshurkin luetteli hänelle kahdenkeskisessä keskustelussa kolme kohdan suunnitelman: oppositiota ei saanut aseistaa, opposition ja al-Assadin välille piti heti saada puheyhteys ja al-Assadin vallasta luopuminen täytyi toteuttaa hillitysti.</seg>
<seg id="7">Tiedän Tshurkinin.</seg>
<seg id="8">Emme välttämättä ole kaikista asioista samaa mieltä, mutta pystymme keskustelemaan avoimesti.</seg>
<seg id="9">Kerroin hänelle, mitä tein siellä ja hän sanoi, että istu Alas, Martti, niin kerron mitä meidän pitää tehdä, Ahtisaari muistelee Guardianin haastattelussa.</seg>
<seg id="10">Diplomaatit eivät kommentoi</seg>
<seg id="11">Ahtisaari kertoo välittäneensä Tshurkinin viestin Yhdysvalloille, Britannialle ja Ranskalle, mutta mitään ei tapahtunut.</seg>
<seg id="12">Tshurkin ei vahvistanut lehdelle keskustelun sisältöä, mutta Ahtisaaren mukaan siitä ei ole kahta sanaa.</seg>
<seg id="13">Myös YK-diplomaatit kieltäytyivät kommentoimasta Ahtisaaren väitteitä, mutta sanoivat, että al-Assadin joukot olivat jo tuona ajankohtana tehneet useita joukkomurhia ja keskeiset oppositioryhmät kieltäytyivät kaikista sopimuksista, joilla hän olisi jäänyt valtaan.</seg>
<seg id="14">Britannian ulkoministeriön Lähi-idän-osaston entinen johtaja Sir John Jenkins suhtautuu Ahtisaaren puheisiin epäröiden, koska hänen kokemuksensa mukaan Venäjä ei ollut missään vaiheessa valmis keskustelemaan al-Assadin kohtalosta.</seg>
<seg id="15">Virallisesti Venäjä on tukenut al-Assadia koko sodan ajan.</seg>
<seg id="16">Heikoin kohta Ahtisaaren väitteessä on, että Tshurkin puhui Moskovan valtuutuksella.</seg>
<seg id="17">Jos hän olisi kertonut minulle Tshurkinin puheista, olisin vastannut, että haluan kuulla saman presidentti Vladimir Putinilta, jotta voin ottaa sen vakavasti.</seg>
<seg id="18">Jenkinsin mukaan hän olisi siinäkin tapauksessa epäillyt, että kyseessä olisi ollut Putinin kikka pitää valta jollakin al-Assadin tukijalla.</seg>
<seg id="19">Pakolaisvirta omia tekosiamme</seg>
<seg id="20">Ahtisaaren käymien neuvottelujen aikana Syyrian kriisissä oli kuollut noin 7 500 ihmistä.</seg>
<seg id="21">YK:n arvion mukaan kuolonuhrien määrä ylitti 220 000 kuluvan vuoden alussa.</seg>
<seg id="22">Yli 11 miljoonaa ihmistä on joutunut pakenemaan kodeistaan sodan vuoksi.</seg>
<seg id="23">Meidän olisi pitänyt estää tämä katastrofi.</seg>
<seg id="24">Pakolaisten virtaaminen Eurooppaan on omia tekosiamme.</seg>
<seg id="25">En näe muuta vaihtoehtoa, kuin pitää näistä raukoista ihmisistä hyvää huolta.</seg>
<seg id="26">Maksamme nyt laskua, jonka itse aiheutimme, Ahtisaari sanoo lehdelle.</seg>
</p>
</doc>
<doc sysid="ref" docid="karjalainen.fi.22371" genre="news" origlang="fi">
<p>
<seg id="1">Turvapaikanhakijoiden järjestelykeskus tyrkyllä Tornioon</seg>
<seg id="2">Hallituksen Pohjois-Suomeen suunnittelema turvapaikanhakijoiden järjestelykeskus perustetaan todennäköisesti Tornioon.</seg>
<seg id="3">Keskus perustettaisiin kaupungin keskustassa tyhjillään olevaan Tornion yhteislyseon rakennukseen.</seg>
<seg id="4">Sisäministeriö on etsinyt tarpeeseen soveltuvaa paikkaa, jotta pakolaisvirta Ruotsin-rajalta saataisiin paremmin hallintaan.</seg>
<seg id="5">Helsingin Sanomat uutisoi tiistaina, että valtuusto olisi jo päättänyt esittää koulurakennusta tilaratkaisuksi ministeriölle.</seg>
<seg id="6">Tornion kaupunginvaltuuston varapuheenjohtaja Sauli Hyöppisen (vas.) mukaan se ei pidä paikkaansa.</seg>
<seg id="7">Kun koko valtuusto ei ollut koolla ja osa porukasta halusi virallisen päätöksen, päätimme kutsua valtuuston kokouksen ensi maanantaille päättämään asiasta, hän täsmentää STT:lle.</seg>
<seg id="8">Paikalla keskustelutilaisuudessa oli 36 valtuutettua 43:sta.</seg>
<seg id="9">Järjestelykeskusta vastusti 13 valtuutettua.</seg>
<seg id="10">Sen perusteella voisi odottaa päätöksen olevan myönteinen, Hyöppinen sanoo.</seg>
<seg id="11">Kaupunginjohtaja Timo Nousiaisen mukaan kaupunki sai asiasta yhteydenoton maanantaina, ja asiaan reagoitiin nopeasti.</seg>
<seg id="12">Yhteislyseoon mahtuisi arviolta 500 turvapaikanhakijaa kerrallaan.</seg>
<seg id="13">Asiantuntija on käynyt tarkastamassa, että se voisi soveltua tällaiseen käyttöön.</seg>
<seg id="14">Sijainti on parisataa metriä rajalta, joten se olisi siinäkin mielessä toimiva, Nousiainen sanoo.</seg>
</p>
</doc>
<doc sysid="ref" docid="karjalainen.fi.22386" genre="news" origlang="fi">
<p>
<seg id="1">Sipilä toivoo yhä työmarkkinoilta vaihtoehtoa kiristyksille</seg>
<seg id="2">Pääministeri Juha Sipilän (kesk.) mukaan julkisuudessa ollut lomarahojen puolittaminen hoitaisi vain osan hallituksen tavoittelemasta työn hinnan laskemisesta.</seg>
<seg id="3">Hallitus ottaa hänen mukaansa kuitenkin mielellään vastaan vaihtoehtopaketin, jos työmarkkinajärjestöt onnistuvat sellaisesta sopimaan.</seg>
<seg id="4">Sipilä kertoi eduskunnassa toimittajille, ettei hän ole ollut yhteydessä työmarkkinajärjestöihin.</seg>
<seg id="5">Hän ei myöskään tiennyt, kuinka vakavasti järjestöt etsivät korvaavia keinoja hallituksen ilmoittamille työelämän kiristyksille.</seg>
<seg id="6">Jos tällainen sopimus syntyy, otamme sen ilman muuta ilolla vastaan osana kokonaispakettia.</seg>
<seg id="7">Lomarahojen puolittaminen olisi Sipilän mielestä keinona toimiva, koska se kohdistuisi melkein kaikkiin palkansaajiin toisin kuin esimerkiksi hallituksen kaavailema sunnuntailisien leikkaus.</seg>
<seg id="8">Työmarkkinajärjestöt voisivat keskenään sopia lomarahojen leikkauksesta, koska ne on kirjattu lain sijaan työehtosopimuksiin.</seg>
<seg id="9">Hallitus kertoo näillä näkymin ensi viikon keskiviikkona eduskunnalle työelämän kiristyksistä valtioneuvoston tiedonantona.</seg>
<seg id="10">Sipilän mukaan järjestöjen ehdotusten pitäisi olla tiedossa tätä ennen.</seg>
<seg id="11">Lopullinen takaraja ei tämäkään ole.</seg>
<seg id="12">Lainsäädäntötyö lähtee silloin liikkeelle eli juna on liikkeellä ja se menee koko ajan vaikeammaksi.</seg>
<seg id="13">Nyt on hyvin aikaa.</seg>
<seg id="14">Eihän tällaisissa asioissa kauaa mene, jos tahtoa on, Sipilä muotoili.</seg>
<seg id="15">Hallituksen viime viikolla julkaisemalla listalla on muun muassa loppiaisen ja helatorstain muuttaminen palkattomiksi vapaapäiviksi vuosityöaikaa lyhentämättä.</seg>
<seg id="16">Lisäksi ensimmäisten sairauspäivien palkkaa leikataan, ylityökorvaukset puolitetaan, sunnuntaikorvauksia pienennetään 75 prosenttiin ja lomia lyhennetään.</seg>
<seg id="17">Uudistukset toteutetaan pakottavana lainsäädäntönä ammattiliittojen ohi, mikä on herättänyt voimakasta arvostelua.</seg>
<seg id="18">Palkansaajakeskusjärjestöt järjestävät toimien takia perjantaina suurmielenosoituksen, minkä lisäksi useat ammattiliitot ovat julistaneet poliittisia lakkoja.</seg>
</p>
</doc>
<doc sysid="ref" docid="karjalainen.fi.22390" genre="news" origlang="fi">
<p>
<seg id="1">Tohmajärven valtuusto hyväksyi mahlahallin varaston laajennuksen</seg>
<seg id="2">Tohmajärven valtuusto hyväksyi yksimielisesti mutta hiukan nuristen Nordic Koivu Oy:n hallin eli mahlahallin varaston laajennuksen.</seg>
<seg id="3">Arvostelua aiheutti se, että hanke on isompi ja kalliimpi kuin alun perin oli puhuttu.</seg>
<seg id="4">Myös kiireinen aikataulu närästi.</seg>
<seg id="5">Sitäkin vähän ihmeteltiin, ettei tilatarve ollut tiedossa vuosi sitten, kun päätettiin edellisestä laajennuksesta.</seg>
<seg id="6">Tässä vaiheessa varaston laajennus 400-450 neliömetrillä hyväksyttiin investointiohjelmaan, mutta rahasta päätetään tuonnempana osavuosiraportin yhteydessä.</seg>
<seg id="7">Vielä esityslistalla puhuttiin 150 000-200 000 euron investoinnista, mutta kokouksessa tekninen johtaja Erkki Ikonen kertoi, että hinnaksi tulee arviolta 300 000 euroa.</seg>
<seg id="8">Investointia kannatettiin sillä perusteella, että se tuo työtä ja verotuloja paikkakunnalle.</seg>
<seg id="9">Kunnalla ei ole riskiä, sillä yritys maksaa investoinnin vuokrana, Vesa Väistö (ps.) perusteli.</seg>
</p>
</doc>
<doc sysid="ref" docid="karjalainen.fi.22394" genre="news" origlang="fi">
<p>
<seg id="1">Karjalan kielellekin sijaa Joensuussa</seg>
<seg id="2">Kaupunginhallitus lievensi aiempaa jyrkkää kantaansa karjalankielisten katunimikylttien tuomiseksi Joensuun keskustaan.</seg>
<seg id="3">Uusi päätös on tärkeä ja oikea ajatellen karjalaisen perinteen vaalimista koko maakunnassa.</seg>
<seg id="4">Joensuu ei julistaudu karjalan kielen pääkaupungiksi, koska sille ei ole historiallisia perusteita eikä karjalan kieli ole luontainen osa alueen identiteettiä.</seg>
<seg id="5">Joensuun seudulla puhuttu kieli on kuulunut enemmän itäisiin savolaismurteisiin.</seg>
<seg id="6">Uudenkaan päätöksen jälkeen kaupungin keskustaan ei tule karjalankielisiä katunimikylttejä.</seg>
<seg id="7">Joensuun kaupunki on kuitenkin tapauskohtaisesti hyvällä harkinnalla valmis myös karjalan kielen käyttöön esimerkiksi infotauluissa ja matkailun markkinoinnissa.</seg>
<seg id="8">Samaa suhtautumista kaupunki suosittaa kaikille muillekin toimijoille.</seg>
<seg id="9">Vaikka Joensuu on virallisesti yksikielinen kunta, niin myös karjalan kielen käyttöön kannattaa suhtautua avaramielisesti nyt, kun monikulttuurisuus elää ja muuttuu voimakkaasti Pohjois-Karjalassakin.</seg>
<seg id="10">Karjalan kieli on yhä maakunnan erityispiirteitä, samoin mielikuva Joensuusta koko Suomen metsäpääkaupunkina.</seg>
<seg id="11">Niitä kumpaakin voi hyvin käyttää hyödyksi maakunnan monenlaisessa markkinoinnissa.</seg>
</p>
</doc>
<doc sysid="ref" docid="karjalainen.fi.22407" genre="news" origlang="fi">
<p>
<seg id="1">Junayhteyksien lakkautukset leikkaavat maakunnan elinvoimaa</seg>
<seg id="2">Junayhteyksien leikkaukset iskevät maakunnan elinvoimaan kovalla kädellä.</seg>
<seg id="3">Liikenneyhteydet vaikuttavat suoraan maakunnan elinkeinoelämään ja kilpailukykyyn.</seg>
<seg id="4">Ja sehän vaikuttaa siihen, että voidaanko täällä ylipäätään asua ja tehdä töitä, Joensuun kaupunginjohtaja Kari Karjalainen ihmettelee.</seg>
<seg id="5">Hän nostaa esiin myös lentoliikenteen, jonka jatko on myös ollut useaan otteeseen mietinnässä.</seg>
<seg id="6">On koko maakunnan kannalta tärkeää, ettei meidän mahdollisuuksia pärjätä vähennetä valtiovallan toimenpiteillä, niin kuin nyt on käymässä.</seg>
<seg id="7">Pitäisi katsoa näiden liikenneyhteyksien lakkautusten vaikutuksia esimerkiksi työllisyydelle, Karjalainen painottaa.</seg>
<seg id="8">Kulkuyhteyksien huonontuminen aiheuttaa Itä-Suomen yliopistolle lisähaastetta houkuttelevuuden suhteen.</seg>
<seg id="9">Totta kai mitä paremmat palvelut täällä on, kuten liikenneyhteydet ja asuntotilanne, sitä helpompi on saada opiskelijoita ja työntekijöitä, Itä-Suomen yliopiston rehtori Jukka Mönkkönen toteaa.</seg>
<seg id="10">Hän huomauttaa, että huonot kulkuyhteydet vaikuttavat myös tutkijakuntaan, joka on hyvin liikkuvaista ja matkustaa paljon tutkimuksen vuoksi.</seg>
<seg id="11">Rekrytointipäällikkö Marko Junkkarinen sanoo, että jo tällä hetkellä yliopiston markkinoiminen Länsi-Suomeen päin on hankalaa, koska kulkuyhteydet ovat poikittaissuunnassa heikot.</seg>
<seg id="12">Itä-Suomen yliopiston opiskelijoista tällä hetkellä noin puolet tulee Itä-Suomen ulkopuolelta.</seg>
<seg id="13">Heistä taas noin 10-20 prosenttia on Uudeltamaalta, mikä selittyy osittain suoralla junayhteydellä.</seg>
</p>
</doc>
<doc sysid="ref" docid="karjalainen.fi.22432" genre="news" origlang="fi">
<p>
<seg id="1">Joensuusta tuli yksi soraääni Siun sotelle</seg>
<seg id="2">Joensuun kaupunginhallituksen näkemys maakunnallisesta Siun sote -hankkeesta on näennäisesti yksimielinen, mutta yksi soraäänikin joukossa on.</seg>
<seg id="3">Kaupunginhallituksen jäsen Pentti Keskisalo (sd., kuvassa) esitti hallituksen maanantaisessa kokouksessa koko hankkeesta luopumista, mutta hänen esityksensä raukesi kannattamattomana.</seg>
<seg id="4">Hallitus hyväksyi kaupunginjohtaja Kari Karjalaisen päätösesityksen, jota tarkistetaan vielä lokakuun alussa ennen kaupunginvaltuuston kokousta, joka antaa hankkeesta lopullisen lausunnon samaan aikaan kaikkien muiden kuntien kanssa.</seg>
</p>
</doc>
<doc sysid="ref" docid="kouvolansanomat.fi.7754" genre="news" origlang="fi">
<p>
<seg id="1">Yksi junavuoro Kotkasta Kouvolaan loppuu ensi vuonna</seg>
<seg id="2">Henkilöjunaliikenne Kotkasta Kouvolaan säilyy tulevaisuudessakin, vaikkakin yhtä junavuoroparia harvempana.</seg>
<seg id="3">Henkilöjunaliikenteeseen Kotkan ja Kouvolan välillä tulee muutoksia ensi maaliskuussa.</seg>
<seg id="4">Yksi junavuoropari jää pois, mutta edelleen viidesti päivässä pääsee Kotkasta Kouvolaan ja päinvastoin.</seg>
<seg id="5">Supistukset johtuvat valtion säästötoimista.</seg>
<seg id="6">Liikenne- ja viestintäministeriön junaliikenteen ostorahat seuraavalle nelivuotiskaudelle vähenevät 12,3 miljoonaa euroa.</seg>
<seg id="7">Hiljaisimpia reittejä lopetetaan kokonaan.</seg>
<seg id="8">VR laatii uudet aikataulut vuoden loppuun mennessä.</seg>
<seg id="9">Ne astuvat voimaan 27.3.2016.</seg>
</p>
</doc>
<doc sysid="ref" docid="kouvolansanomat.fi.7762" genre="news" origlang="fi">
<p>
<seg id="1">Pojat kiipesivät katolle, yksi ei päässyt alas, kaverit livistivät paikalta</seg>
<seg id="2">Pelastuslaitos päästi kiipelistä katolle kiivenneen 12-vuotiaan, joka ei päässytkään omin avuin katolta alas.</seg>
<seg id="3">Tilanne syntyi Tornionmäessä Ketotiellä puoli kuuden aikaan tiistai-iltana.</seg>
<seg id="4">Paikalla on vanha kaksikerroksinen puutalo, jossa ei ole ollenkaan katolle vieviä tikkaita.</seg>
<seg id="5">Se ei estänyt poikajoukkoa, joka päätti kiivetä talon katolle sen vieressä olevaa radioamatöörien mastoa pitkin.</seg>
<seg id="6">Muut pojista pääsivät samaa reittiä alas, mutta yksi ei.</seg>
<seg id="7">Seurauksena oli se, että muut livistivät paikalta ja ohikulkijat hälyttivät pelastuslaitoksen paikalle auttamaan vetotikkailla viimeisen katolle jääneen turvallisesti takaisin maan pinnalle.</seg>
</p>
</doc>
<doc sysid="ref" docid="latimes.120721" genre="news" origlang="en">
<p>
<seg id="1">FedExin liikevaihdossa vaihtelua, heikommat näkymät tilikaudelle 2016</seg>
<seg id="2">FedEx julkisti viimeisimmän vuosineljänneksen heikon tuloksensa. Kuljetusalan jätti heikensi koko vuoden tulosennustettaan rahtipalvelujen kysynnän vähentymisen ja maakuljetusten lisääntyneiden kustannusten takia.</seg>
<seg id="3">Yhtiö aikoo palkata 55 000 kausityöntekijää lomakaudeksi.</seg>
<seg id="4">Tähän aikaan viime vuonna FedEx ilmoitti palkkaavansa 50 000 kausityöntekijää lomien ajaksi.</seg>
<seg id="5">Yhtiön osake laski noin 2,5 prosenttia 45 minuuttia ennen varsinaisen kaupankäynnin avautumista keskiviikkona.</seg>
<seg id="6">FedExin ennuste on 10,40–10.90 dollaria toukokuussa päättyvälle tilikaudelle. Ennusteessa on laskua 20 senttiä edelliseen ennusteeseen verrattuna.</seg>
<seg id="7">FactSetin tutkimuksen mukaan analyytikot ennustivat 10,84 dollaria.</seg>
<seg id="8">Ennuste on heikentynyt kurssin keskimäärin 4,9 prosentin hinnankorotuksista huolimatta. Korotukset astuvat voimaan 4. tammikuuta. Lisämaksut painavien tai suurikokoisten lähetysten maakuljetuksista astuvat voimaan marraskuussa.</seg>
<seg id="9">Yhtiö odottaa yhä tuloskasvua edellisestä vuodesta kustannusleikkausten, suuremman liikevaihdon ja verkkokaupan kasvun ansiosta.</seg>
<seg id="10">Puheenjohtaja ja toimitusjohtaja Fred Smith totesi, että yhtiö on suoriutunut hyvin odotettua heikommassa taloustilanteessa, joka on koetellut erityisesti tuotantoa ja maailmanlaajuista kauppaa.</seg>
<seg id="11">Kausityöntekijöiden palkkaamissuunnitelmista tiedotettiin päivää sen jälkeen, kun kilpailija UPS ilmoitti suunnitelmistaan palkata suurin piirtein saman verran kausityöntekijöitä kuin viime vuonna eli 90 000–95 000 henkilöä.</seg>
<seg id="12">31. elokuuta päättyneellä vuosineljänneksellä FedExin liikevoitto oli 692 miljoonaa dollaria, mikä tarkoittaa kuuden prosentin nousua.</seg>
<seg id="13">Osakekohtainen tulos oli 2,42 dollaria. Zacks Investment Research -yhtiön 12 analyytikon 2,44 dollarin ennusteesta siis jäätiin.</seg>
<seg id="14">Liikevaihto nousi viisi prosenttia 12,3 miljardiin dollariin.</seg>
<seg id="15">Zacks Investment Research -yhtiön haastatteleman kuuden analyytikon mukaan liikevaihdon odotettiin olevan 12,23 miljardia.</seg>
<seg id="16">FedExiä ovat viime vuosina koetelleet kansainvälisten ykkösluokan lähetysten väheneminen, minkä vuoksi yhtiön Express-yksikön toiminta on polkenut paikallaan.</seg>
<seg id="17">Verkkokaupan voimakas kasvu on vahvistanut FedEx Groundin tulosta.</seg>
<seg id="18">Viime vuosineljänneksellä maakuljetusten liikevaihto kasvoi 29 prosenttia, mutta liikevoitossa näkyivät suurikokoisten lähetysten ja vakuutusten kohonneet kustannukset.</seg>
<seg id="19">Express-yksikkö tuotti paremmin korkeampien perusmaksujen ansiosta, kun taas rahtiliiketoiminnan tuotto laski korkeampien työvoimakustannusten takia.</seg>
<seg id="20">Noin tunti ennen varsinaisen kaupankäynnin avautumista FedExin osakekurssi oli laskenut 3,85 dollaria tai 2,5 prosenttia 150,15 dollariin.</seg>
<seg id="21">Tiistaina osake päätyi 11 prosentin laskuun vuoden keskiarvosta ja 17 prosenttia 11. kesäkuuta kirjattua korkeinta noteerausta alemmas.</seg>
</p>
</doc>
<doc sysid="ref" docid="latimes.120727" genre="news" origlang="en">
<p>
<seg id="1">Tällä viikolla Yhdysvaltain keskuspankin Fedin päättäjät kokoontuvat odotetuimpaan kokoukseen vuosiin. Joukko istahtaa halkaisijaltaan kahdeksanmetrisen hondurasilaisen puupöydän ääreen päättämään, onko aika nostaa korkoja ensimmäistä kertaa lähes vuosikymmeneen.</seg>
<seg id="2">Keskuspankin koristeellisen, kaksikerroksisen kokoushuoneen seinällä komeilee Yhdysvaltoja esittävä seinämaalaus.</seg>
<seg id="3">Kartta on muistutus siitä, että keskuspankin puhemies Janet L. Yellenin kollegoineen on asetettava valtion taloudellinen etu kaikkien muiden etujen edelle.</seg>
<seg id="4">Keskuspankilla on kaksoismääräys kongressilta: maksimoikaa työllisyys Yhdysvalloissa ja pitäkää hinnat täällä vakaina.</seg>
<seg id="5">Suurlaman jälkeen keskuspankin johto on kuitenkin pannut merkille kolmannen kirjoittamattoman mandaatin: taloudellinen vakaus.</seg>
<seg id="6">Tämä mandaatti voi olla puuttuva palanen kiperän päätöksen kannalta. Torstaina keskuspankin on määrä ilmoittaa, onko Yhdysvaltain talous valmis aloittamaan vieroituksen ennakoimattomasta ärsykkeestä, jota nollan lähellä vuoden 2008 lopulta pysytelleet lyhyet korot ovat tarjonneet.</seg>
<seg id="7">Vaikka suurin osa datasta osoittaa talouden kasvavan vakaasti, rahoitusmarkkinoiden viimeaikainen kuohunta voi saada jo valmiiksi varovaisen keskuspankin virkamiehet säikkymään volatiliteetin lisäämistä nostamalla liittovaltion verojen viitekorkoa – edes prosenttiyksikön neljänneksellä.</seg>
<seg id="8">"Työmarkkinat ja inflaatio ovat luonnollisesti ensimmäisenä ja tärkeimpänä heidän käytännön seurannassaan", pankkiiriliike Stifel Nicolaus & Co:n pääekonomisti Lindsey M. Piegza sanoo.</seg>
<seg id="9">"Uskon kuitenkin, että jos keskuspankki etsii tekosyytä olla nostamatta veroja, maailmanlaajuisten markkinoiden lisääntynyt epävarmuus on antaa riittävästi aihetta odottaa vielä", Piegza jatkaa.</seg>
<seg id="10">Asiaa pohtineet eivät ole yhtä mieltä siitä, mitä keskuspankki aikoo, mikä jo itsessään aiheuttaa hermostuneisuutta.</seg>
<seg id="11">Noin puolet ekonomisteista Bloombergin tekemässä tutkimuksessa uumoili korkojen nousua tällä viikolla.</seg>
<seg id="12">Rahoitusmarkkinoilla kuitenkin arvellaan keskuspankin odottelevan, ja keskeisimmän indikaattorin mukaan on vain 30 prosentin mahdollisuus nostoon.</seg>
<seg id="13">Jos keskuspankki nostaa ohjauskorkoaan, osakekurssit voivat laskea, elleivät päättäjät pehmennä iskua lupaamalla toista nostoa.</seg>
<seg id="14">Tiistaina Dow Jones industrial average -indeksi loikkasi 228,89 pistettä tai 1,4 prosenttiyksikköä 16 599,85:een.</seg>
<seg id="15">"Vilkastumisen taustalla olivat odotukset siitä, että keskuspankki pitää ohjauskoron vakaana tällä viikolla", sanoi Moody's Capital Markets Research Groupin pääekonomisti John Lonski.</seg>
<seg id="16">"Olisi yllätys, jos keskuspankki nostaisi korkoa tässä vaiheessa", hän totesi.</seg>
<seg id="17">"Jos näin kävisi, keskuspankin olisi mietittävä tarkasti, miten pitää rahoitusmarkkinoilla toimivien kädet tärisemättä."</seg>
<seg id="18">Toisen asiantuntijat puolestaan totesivat, että korkoja nostamalla voitaisiin rauhoittaa rahoitusmarkkinoita ja poistaa epävarmuus siitä, milloin keskuspankki toimii.</seg>
<seg id="19">Vain kuukausi sitten keskuspankki vaikutti kallistuvan siihen, että se nostaisi korkoja 0,25 prosenttiyksikköä tässä kuussa. Kyseessä olisi ensimmäinen pieni askel rahoituksen olosuhteiden tiukentamisessa ja sitä kautta Yhdysvaltain toipumisen vahvistamisessa.</seg>
<seg id="20">Yellen on todennut pitkin kevättä ja alkukesää odottaneensa korkojen nostamista tänä vuonna – siitä huolimatta, että liberaalien mukaan taloudellista edistystä tarvitaan.</seg>
<seg id="21">Vaikka työpaikkojen luominen hidastui elokuussa, työmarkkinoiden kasvu on ollut vakaata tänä vuonna.</seg>
<seg id="22">Työttömyysaste laski 5,1 prosenttiin viime kuussa. Sen taso on nyt alhaisimmillaan seitsemään vuoteen ja lähellä sitä tasoa, jonka keskuspankki laskee täydeksi työllisyydeksi.</seg>
<seg id="23">Palkkatulot näyttävät piristyvän</seg>
<seg id="24">Vaikka inflaatio jatkui laskuaan alle keskuspankin vuotuisen 2 prosentin tavoitteet, keskuspankin päättäjät totesivat, että keskeinen syy tähän on jyrkkä öljyhintojen tilapäinen vaikutus.</seg>
<seg id="25">"Talous voi pärjätä korkeammillakin koroilla ja se tarvitsee niitä, kunhan niissä huomioidaan työmarkkinoiden tiukka tilanne", Pantheon Macroeconomicsin pääekonomisti Ian Shepherdson sanoi.</seg>
<seg id="26">Rahoitusmarkkinat kautta maailman eivät kuitenkin hätkähtivät viime kuussa , kun Kiina devalvoi valuuttansa.</seg>
<seg id="27">Dow Jones industrial average tipahti jopa 16 prosenttiyksikköä toukokuun ennätyskorkeudesta ja sijoittajat pelkäsivät Kiinan talouden taantumisen vaikuttavan myös maailmanlaajuiseen kasvuun.</seg>
<seg id="28">Markkinat ovat piristyneet tässä kuussa, ja Dow Jones on nyt laskenut jo lähes 10 prosenttia toukokuun huippulukemista.</seg>
<seg id="29">Markkinoiden kuohunta merkitsee keskuspankin päättäjille sitä, että ohjauskoron noston pohtiminen mutkistuu entisestään.</seg>
<seg id="30">"Keskuspankin työ mutkistuu huolimatta siitä, mitä rahoitusmarkkinoilla tapahtui ja mitä uutisia Kiinan talouden heikkenemisestä on kantautunut viime viikkoina", UCLA Ziman Center for Real Estaten vanhempi tutkija ja entinen keskuspankin virkamies Stephen D. Oliner totesi.</seg>
<seg id="31">Nyt hän uskoo keskuspankin odottavan vähintään kuukauden pystyäkseen käsittelemään vaikutuksia.</seg>
<seg id="32">"On suurta epävarmuutta siitä, mitkä tulevat olemaan vaikutukset Yhdysvaltojen talouteen. Kiinan talouden viimeaikaisen kehityksen jälkeisestä tilanteesta ei ole juurikaan luotettavia tietoja", Oliner totesi.</seg>
<seg id="33">Maailmantalouden tervehdyttäminen ei keskuspankin pääasiallinen huolenaihe, joten periaatteessa sen ei tulisi vaikuttaa keskuspankin päätöksentekoon.</seg>
<seg id="34">Käytännössä keskuspankki on kuitenkin maailman rahatalouden vaikutusvaltaisin taho.</seg>
<seg id="35">Keskuspankin vaikutus on viime vuosina ollut valtava.</seg>
<seg id="36">Vuonna 2013 pelkkä vihjaus silloiselta puheenjohtaja Ben S. Bernankenilta siitä, että keskuspankki voisi kaventaa toimintansa laajuutta sai aikaan mullistuksia ympäri maailman.</seg>
<seg id="37">Nykymaailmassa markkinat ja taloudet kietoutuvat tiiviisti toisiinsa. Maailman kehityssuuntien seurannan lisäksi keskuspankilta edellytetään myös yhteydenpitoa muihin keskuspankkeihin ja asiantuntijoihin, jotta sillä on hyvä kokonaiskuva maailmantaloudesta.</seg>
<seg id="38">"Keskuspankin päätöksentekoprosessi on enemmän taidetta kuin tiedettä", varainhallintayritys Envestnet Incin maailmanlaajuisesta strategiasta vastaava johtaja Zachary Karabell totesi.</seg>
<seg id="39">Puheenjohtaja Jeffrey Lacker Richmondin alueellisesta keskuspankista totesi tässä kuussa, että keskuspankki on aiemmin ylireagoinut sellaisiin rahoitusmarkkinoiden liikkeisiin, joilla ei tunnu olevan yhteyttä talouden peruspilareihin.</seg>
<seg id="40">Liittovaltion avomarkkinakomitean (Federal Open Market Committee) äänioikeutettu jäsen Lacker on peräänkuuluttanut ohjauskoron nostamista. Hän nosti esimerkkinä esiin vuosina 1998 ja 1999 tehdyt päätökset.</seg>
<seg id="41">"Aasian talouskriisi johti siihen, että keskuspankki päätti kolmessa kokouksessa laskea ohjauskorkoa 0,75 prosenttiyksikköä, vaikka käytettävissä oli vain rajallisesti tunnistettavia seuraamuksia Yhdysvaltojen talouskasvun kannalta", Lacker kertoi.</seg>
<seg id="42">Vuotta myöhemmin keskuspankki kumosi päätöksen.</seg>
<seg id="43">"Keskuspankin tulisi asettaa rahataloudellinen vakaus ensisijalle vain merkittävässä kriisissä, kuten vuoden 2008 talouden romahduksessa", sanoi Adam S. Posen, Bank of Englandin korkokomitean entinen jäsen.</seg>
<seg id="44">Viimeisin kuohunta ei edes lähentele tuolloista tilannetta", hän sanoi.</seg>
<seg id="45">"Korkojen nostoa ei missään nimessä kannata pelätä markkinoiden järkyttymisen takia", Peterson Institute for International Economicsin Posen lisäsi.</seg>
<seg id="46">"The Federal Reserve Act -lailla on yhä kaksoismandaatti, eikä siinä mainita rahatalouden vakautta. Ennen kuin tähän tulee muutos, ei minusta pidä mennä asioiden edelle."</seg>
</p>
</doc>
<doc sysid="ref" docid="latimes.120779" genre="news" origlang="en">
<p>
<seg id="1">Etsitkö thai-tuotteita?</seg>
<seg id="2">Lähde LAX-C:hen Chinatowniin.</seg>
<seg id="3">Luit oikein, Chinatownissa.</seg>
<seg id="4">Myymälä avattiin vuonna 1997, ja sen omistaa LAX-C Inc.</seg>
<seg id="5">Usein tunnetun päivittäistavaraketjun mukaan Thai Costcoksi kutsuttu LAX-C on thai-tuotteiden tukkumyymälä, joka palvelee myös kuluttajia.</seg>
<seg id="6">Myymälä ei suinkaan sijaitse Thai Townissa vaan Chinatownissa.</seg>
<seg id="7">Markkinoilla on laaja valikoima tuore-, pakaste- ja kuivatuotteita, suosittuja pikkupurtavia Thaimaasta ja muualta Aasiasta. Valikoimassa on myös keittiötarvikkeita, huonekaluja sekä uskontoon ja juhliin liittyviä koristeita.</seg>
<seg id="8">Lisäksi tarjolla on autotarvikkeita.</seg>
<seg id="9">Myymälän tilat ovat valtavat, ja kaikkien käytävien koluamiseen kuluu tunti.</seg>
<seg id="10">Jos nälkä yllättää shoppaillessa, voi markkinoilla nauttia aterian LAX-C BBQ Express -ravintolassa.</seg>
<seg id="11">Myymälätiloissa kassojen läheisyydessä on myyntikoju, josta voi ostaa edullisesti herkullisia annoksia myös mukaan otettavaksi.</seg>
<seg id="12">Myymälän valikoima: Mitä thai-tuotetta etsitkin,</seg>
<seg id="13">löydät sen todennäköisesti LAX-C-myymälästä.</seg>
<seg id="14">Tuotteet ovat hinnaltaan edullisia, ja monia tuotteita myydään irtotavarana.</seg>
<seg id="15">Tuoretuotteisiin kuuluu muun muassa aasialaisia ja thaimaalaisia yrttejä ja hedelmiä.</seg>
<seg id="16">Liha- ja kalatiskien valikoima on erityisen kattava. Henkilökunta perkaa ja fileoi kalan puolestasi ja antaa halutessasi maistiaisia.</seg>
<seg id="17">Suuri osa kaupan tuotteista sijaitsee pakasteosastolla, jossa on tarjolla esimerkiksi jäädytettyjä currynlehtiä, karvaskurkkua ja galangalia, ankkaa kokonaisena, kalaa, naudanverta ja sappinestettä, sian suolta, kalapullia, paikallisia makkaroita ja eineksiä.</seg>
<seg id="18">Asiakaskunta: Asiakkaita ovat niin ravintolat ja keittiöammattilaiset kuin tavalliset perheet ja muut kuluttaja-asiakkaat.</seg>
<seg id="19">Leveillä käytävillä mahtuvat kulkemaan myös ostoskärryt ja haarukkatrukit.</seg>
<seg id="20">Löytö: Tuore monthong duriot kassojen vieressä.</seg>
<seg id="21">Sijainti? Myymälä sijaitsee teollisuusalueella Los Angelesin Chinatownin ja keskikaupungin laitamilla, muutaman korttelin päässä Philippe The Original -ravintolasta.</seg>
<seg id="22">Pysäköinti: LAX-C-myymälässä on muiden liikkeiden ja ravintoloiden kanssa yhteinen paikoitusalue,</seg>
<seg id="23">Myymälässä voi olla ruuhkaa, mutta pysäköintipaikan löytää yleensä helposti.</seg>
</p>
</doc>
<doc sysid="ref" docid="medicaldaily.com.7929" genre="news" origlang="en">
<p>
<seg id="1">Brasilian Rio Granden Lastenlääkärien yhdistys edistää kunnon ruokavaliota imettäville</seg>
<seg id="2">Brasilian Rio Granden Lastenlääkärien yhdistys SPRS on kehittänyt sokeeraavan tavan opettaa imettäville naisille kunnon ruokavalion merkityksen. Heille esitetään kuvia vauvoista, joita imetetään rinnasta, johon on maalattu epäterveellisen ruoan kuvia.</seg>
<seg id="3">Ihmisen rintamaito koostuu proteiineista, rasvoista, vitamiineista ja hiilihydraateista. Näin vauva saa kaiken tarvitsemansa ravinnon ja hänelle voi kehittyä vahva immuunijärjestelmä.</seg>
<seg id="4">Ylimääräisen energiankulutuksen vuoksi raskaana olevia naisia neuvotaan lisäämään päivittäistä kalorimääräänsä noin 500 kilokalorilla.</seg>
<seg id="5">Uuden tutkimuksen mukaan kalorimäärän lisäämisen lisäksi tulisi tehdä muitakin muutoksia ruokavalioon.</seg>
<seg id="6">Texasilaisen Baylor College of Medicinen professori Robert Waterlandin tuore tutkimus paljasti, että raskaana olevan naisen terveellinen ruokavalio voi vaikuttaa vauvan geeneihin ja suojata vauvaa kasvainten kehittymiseltä.</seg>
<seg id="7">Valitettavasti epäterveellisen ruokavalion todettiin vaikuttavan negatiivisesti lapsen immuunijärjestelmään.</seg>
</p>
</doc>
<doc sysid="ref" docid="news.com.au.655751" genre="news" origlang="en">
<p>
<seg id="1">Sevenin Sunrisella eniten katsojia, vaikka Nine yrittää saada johtoaseman kiinni Today Show'llaan</seg>
<seg id="2">Karl Stefanovic ja Lisa Wilkinson kiisivät Canberraan tekemään aamuohjelmaa liberaalipuolueen johtajavaalien jälkimainingeista, mikä ei kuitenkaan juurikaan kohentanut Todayn katsojalukuja.</seg>
<seg id="3">Nine-kanavan aamuohjelma lähetettiin pääkaupungista Malcolm Turnbullin syrjäytettyä Tony Abbottin.</seg>
<seg id="4">David Kochin ja Samantha Armytagen luotsaama kilpailevan kanavan aamuohjelma puolestaan lähetettiin Lontoosta. Ohjelman viikon mittaisia erikoislähetyksiä lähetetään myös Dubaista, New Yorkista, Niagara Fallsista ja Cancunista.</seg>
<seg id="5">Välimatkalla ei nähtävästi ollut merkitystä australialaisille televisionkatsojille, sillä Sunrisea katsoi keskimäärin 397 000 katsojaa viidessä osavaltion pääkaupungissa, ja Today-ohjelmaa puolestaan 339 000 katsojaa.</seg>
<seg id="6">Todayn katsojaluvut nousivat hieman viime maanantaihin (317 000) ja tiistaihin (283 000) verrattuna, mutta jäi viime torstain lukemista (343 000).</seg>
<seg id="7">Today on kuronut kiinni välimatkaa Sunriseen viime kuukausina.</seg>
<seg id="8">Elokuussa Todayllä oli keskimäärin 318 000 katsojaa, Sunrisella 330 000.</seg>
<seg id="9">Vuoden alussa eroa oli 40 000–50 000 katsojaa.</seg>
<seg id="10">Syyskuussa Sunrise on toistaiseksi päässyt keskimäärin 349 000 katsojaan ja Today 314 000 katsojaan.</seg>
<seg id="11">Tässä koko aamun kiinnostavin tapahtuma.</seg>
<seg id="12">Muutokset tuulet vaikuttavat tänä aamuna parlamenttia enemmän.</seg>
<seg id="13">Karl ja Lisa ovat kunnossa, kiitos kysymästä!</seg>
<seg id="14">Lähettäjä TODAY, lähetetty maanantaina, 14. syyskuuta 2015</seg>
<seg id="15">Merkittävä uutuus Sevenillä oli 800 Words -uutuussarja, jossa on mukana entinen Packed to the Rafters -tähti Erik Thomson.</seg>
<seg id="16">Uutuusdraama kertoo äskettäin leskeksi jääneestä isästä, joka päättää muuttaa Uuden-Seelannin rannikolle kahden lapsensa kanssa. Uusi sarja saavutti huikeat 1 219 000 katsojaa.</seg>
<seg id="17">Kriitikot ovat epäilleet, riittäisikö Thomson hittisarjan tähdeksi yksin, ilman Rafters-tähti Rebecca Gibneyä.</seg>
<seg id="18">Eilisillan katsojalukujen mukaan vastaus on selkeästi myönteinen.</seg>
<seg id="19">Sevenin The X Factor säilytti vahvan asemansa 1 136 000 katsojalla. Sarja kukisti kirkkaasti The Blockin (838 000) ja TBL:n Families-sarjan (726 000).</seg>
<seg id="20">Sevenin The Chase Australia on vanginnut katsojia vaihtelevasti.</seg>
<seg id="21">Andrew O'Keefen juontaman uuden visailusarjan ensimmäistä puolituntista (17.00–17.30) seurasi keskimäärin 446 000 katsojaa.</seg>
<seg id="22">Toisella puolituntisella (17.30–18.00) katsojamäärä nousi 623 000:een, mikä oli kuin olikin enemmän kuin Eddie McGuiren Hot Seatilla (613 000).</seg>
<seg id="23">Maanantai-iltana The Chase Australian ensimmäisellä puoliskolla oli keskimäärin 520 000 katsojaa, ja toinen puolisko keräsi huikeat 720 000 katsojaa.</seg>
<seg id="24">Hot Seatin katsojamäärä oli 620 000.</seg>
<seg id="25">The Chase Australian toisen illan katsojaluvut osoittivat Nine-kanavalle, että Hot Seat menee ohi vielä 17.30.</seg>
<seg id="26">The Chase Australia korvasi Million Dollar Minuten, joka ei kyennyt haastamaan McGuiren sarjaa.</seg>
<seg id="27">Juttu on julkaistu alun perin otsikolla "Sunrise ykkönen, Today keskittyy paikallisuutisiin"</seg>
</p>
</doc>
<doc sysid="ref" docid="news.com.au.655807" genre="news" origlang="en">
<p>
<seg id="1">Finaalikolmikon mielestä Sam Wood todella on Unelmien poikamies – mutta kenet mies valitsee?</seg>
<seg id="2">Paljastuiko salaisuus? ...</seg>
<seg id="3">Lana Jeavons-Fellows, Sarah Mackay ja Snezana Markoski paljastivat ehkä tahattomasti Unelmien poikamiehen valinnan.</seg>
<seg id="4">Unelmien poikamies Sam Woodin lopullinen valinta on ollut tarkoin varjeltu salaisuus.</seg>
<seg id="5">Kolme jäljellä olevaa naista ei hiisku sanaakaan sitä, kuka on saanut poikamieheltä viimeisen ruusun.</seg>
<seg id="6">Kyselimme Sarah Mackayn, Snezana Markoskin ja Lana Jeavons-Fellowsin tunnelmia ennen kuin kolmikosta tiputetaan yksi pois. Naiset saattoivat tahattomasti vihjata, kenestä tulee voittaja.</seg>
<seg id="7">Sam Woodin huulet ovat tiukasti sinetöidyt torstain finaaliin asti.</seg>
<seg id="8">Kaikki kolme naista hehkuttivat, että Wood on täydellinen mies. Naiset kehuivat miehen huumorintajua, kunnianhimoa, perhearvoja ja positiivisuutta ja pitivät häntä ominaisuuksiltaan itselleen sopivana kumppanina.</seg>
<seg id="9">Kun naisilta kysyttiin, kuka olisi Woodille sopivin kumppani, jos viimeinen ruusu ei osuisi omalle kohdalle, heidän vastauksensa voivat antaa osviittaa siitä, kuka vie poikamiehen sydämen.</seg>
<seg id="10">Jeavons-Fellows ja Markoski nimesivät nopeasti Mackayn itsensä jälkeen sopivimmaksi kumppaniksi Woodille.</seg>
<seg id="11">Sarah Mackayn ja Sam Woodin välillä on kaikki sujunut helposti alusta asti.</seg>
<seg id="12">"Heti taloon tultuani panin merkille, että Sarah ja Sam sopivat hyvin yhteen. Tämä tunne on säilynyt koko ohjelman ajan", Jeavons-Fellows sanoi.</seg>
<seg id="13">"Sarahilla on jalat maassa, ja hän on todella hauskaa seuraa", Markoski lisäsi.</seg>
<seg id="14">"Olen nähnyt heidät yhdessä, ja täytyy myöntää, että heidän välillään on kemiaa.</seg>
<seg id="15">He vaikuttavat luontevalta parilta.</seg>
<seg id="16">Sarah Mackay pitää itseään ja Sam Woodia hyvänä parina.</seg>
<seg id="17">Mackay kertoi tajunneensa viime viikon kotikaupunkitreffeillä, että Wood voisi olla se oikea.</seg>
<seg id="18">"Kun näin hänet ystävieni ja perheeni seurassa, ymmärsin, että tämä ei ole pelkkää kisaa. Panostan nyt suhteeseemme täysillä", Mackay sanoi.</seg>
<seg id="19">Kun Mackayltä kysyttiin, kenet Woodin tulisi valita, jos mies ei valitsisi häntä, vastasi nainen arvoituksellisesti:</seg>
<seg id="20">"En pysty sanomaan", hän sanoi.</seg>
<seg id="21">"Pidän muista tytöistä yhtä paljon. Snezana ja Lana ovat tasaväkisiä."</seg>
<seg id="22">Unelmien poikamies Ten-kanavalla keskiviikkona klo 19.30.</seg>
<seg id="23">Juttu on alun perin julkaistu otsikolla "Sarah Sam Woodin valinta?"</seg>
</p>
</doc>
<doc sysid="ref" docid="news.com.au.655831" genre="news" origlang="en">
<p>
<seg id="1">Jarryd Haynellä useita vaihtoehtoja NFL-uran aloitukseen</seg>
<seg id="2">Detroit ja Seattle olivat erittäin kiinnostuneita Haynestä tämän muutettua Yhdysvaltoihin. Myös useat muut seurat kiinnostuivat miehestä viimevuotisen vaikuttavan avoimen harjoituspäivän jälkeen.</seg>
<seg id="3">Hayne valitsi San Francisco 49ersin ja valmentaja Jim Tomsulan, ja valinta näyttää osuneen nappiin.</seg>
<seg id="4">Jotkut valmentajat olisivat pitäneet Haynen penkillä, kuten miehelle kävi Australian rugbymaajoukkueen riveissä. Hayne sähläsi lentopotkun palautustilanteen joukkueen vietyä voiton tiistaina Minnesotasta lukemin 20–3.</seg>
<seg id="5">Tomsula kuitenkin osoitti luottavansa Hayneen ja antoi miehelle uuden tilaisuuden palauttaa lentopotku. Valmentaja piti Haynen pelissä Reggie Bushin loukkaantumisen jälkeen.</seg>
<seg id="6">Tomsula jatkoi linjaansa myös pukukopissa pelin jälkeen.</seg>
<seg id="7">Hän ei ryöpyttänyt tulokkaita muun joukkueen edessä vaan kannusti näitä.</seg>
<seg id="8">Tomsula myös puolusti Hayneä julkisesti pelin jälkeen pidetyssä lehdistötilaisuudessa.</seg>
<seg id="9">49ersin erikoistoimittaja Cam Inman raportoi, että Hayne sai kannustusta myös erikoistiimien koordinaattori Thomas McGaugheyltä, joka neuvoi Hayneä unohtamaan epäonnistuneen kiinnioton ja keskittymään seuraavaan peliin.</seg>
<seg id="10">Jarryd Hayne sählää kiinnioton, Minnesota Vikingsiä vastaan pelatun pelin ensimmäisellä neljänneksellä.</seg>
<seg id="11">Hayne ja hänen australialaiset fanijoukkonsa olivat odottaneet muuta miehen NFL-debyytiltä.</seg>
<seg id="12">Hayne poistui epäonnistumisen jälkeen kentältä sadatellen ja kertoi myöhemmin 2DayFM 104.1 -kanavan Hamishille ja Andylle, ettei olisi voinut kuvitella NFL-uralleen surkeampaa alkua.</seg>
<seg id="13">"Näitä sattuu, ja on siirryttävä eteenpäin", Hayne totesi.</seg>
<seg id="14">Hayne vertasi virhettä debyyttiinsä State of Origin -sarjassa vuonna 2007, kun hänen syöttönsä omalla alueella avasi Queenslandille paikan.</seg>
<seg id="15">Kokonaisuudessaan kokemus oli silti uskomaton 27-vuotiaalle nuorukaiselle.</seg>
<seg id="16">Hayne julkaisi Instagramissa kuvan, jossa hän poseeraa yhdessä fanien ja Australian lipun kanssa.</seg>
</p>
</doc>
<doc sysid="ref" docid="news.com.au.656039" genre="news" origlang="en">
<p>
<seg id="1">Elton John ja Venäjän presidentti Vladimir Putin keskustelevat homojen oikeuksista</seg>
<seg id="2">Vuonna 2003 Venäjän rikkain mies Mihail Hodorkovski pidätettiin aseella uhaten lentokentällä Siperiassa.</seg>
<seg id="3">Avoimesti presidentti Vladimir Putinin haastanut Hodorkovski tuomittiin, miehen omistama öljy-yhtiö Jukos ulosmitattiin ja hänen demokratiaa puoltavaa työtään rajoitettiin.</seg>
</p>
</doc>
<doc sysid="ref" docid="nytimes.50946" genre="news" origlang="en">
<p>
<seg id="1">Neljä kuollut poliisin ammuttua kumiluodeilla mielenosoittajia Nepalissa</seg>
<seg id="2">Neljä ihmistä kuoli Etelä-Nepalissa, viranomaislähde kertoi keskiviikkona. Poliisi ampui kumiluodeilla väkijoukkoa maan väitetyn uuden perustuslain vastaisessa mielenosoituksessa. Uhrien joukossa oli neljävuotias poika.</seg>
<seg id="3">Väkivaltaisuudet sattuivat tiistai-iltana Rupandehin alueella, vajaan kolmensadan kilometrin päässä pääkaupunki Katmandusta.</seg>
<seg id="4">Piiripäällikkö Bishnu Prasad Dhakalin mukaan poliisiaseman ulkopuolelle oli kokoontunut yli 1 000 mielenosoittajaa, joista osa heitti kiviä ja palopommeja.</seg>
<seg id="5">Dhakal kertoi, että poliisi käytti kyynelkaasua ja tulitti ilmaan ennen kumiluotien ampumista.</seg>
<seg id="6">Hänen mukaansa kaksikymmentä poliisia ja viisi siviiliä haavoittui.</seg>
<seg id="7">Ei ole täysin selvää, miksi kumiluodit, jotka kyllä voivat tappaa mutta joita pidetään yleensä vähemmän tuhoa aiheuttavana vaihtoehtona, yhtäkkiä olivat näin tappavia.</seg>
<seg id="8">Kyseessä oli tuorein yhteenotto viikkoja jatkuneissa protesteissa Nepalin etelätasangoilla, jossa Madhesi-heimon mukaan uuteen perustuslakiin perustuvat uudet maakunnat heikentäisivät heidän poliittista vaikutusvaltaansa.</seg>
<seg id="9">Protesteja on nähty myös Länsi-Nepalissa, jossa Tharus-heimo vaatii omaa valtiota.</seg>
<seg id="10">Vähintään 40 ihmistä, joista 11 on poliiseja, on kuollut väkivaltaisissa kahakoissa 10. elokuuta lähtien,</seg>
<seg id="11">jolloin neljä suurta poliittista puoluetta allekirjoitti sopimuksen maan jakamisesta maakuntiin. Kyseessä on merkittävä askel kohti uutta perustuslakia, mutta aihe on hyvin arka Nepalissa, jossa hallinto on ollut keskitetty vuosisatoja.</seg>
<seg id="12">Uutta perustuslakia on työstetty vuodesta 2008, mutta lainsäätävät nopeuttivat prosessia sen jälkeen, kun huhtikuun järkyttävässä maanjäristyksessä kuoli tuhansia ihmisiä.</seg>
<seg id="13">Lainsäätäjät ovat äänestäneet perustuslain lausekkeista Katmandussa tällä viikolla, ja viranomaisten mukaan uusi peruskirja voitaisiin hyväksyä sunnuntaihin mennessä.</seg>
</p>
</doc>
<doc sysid="ref" docid="reuters.126606" genre="news" origlang="en">
<p>
<seg id="1">NHC:n hurrikaanikeskus: 60 prosentin todennäköisyys syklonille Cape Verden eteläpuolella</seg>
<seg id="2">Laajasta matalapaineen alueesta noin 560 kilometrin päässä Cape Verde -saarten eteläisimmistä osista voi 60 prosentin todennäköisyydellä kehittyä trooppinen sykloni seuraavien 48 tunnin kuluessa, tiedotti Yhdysvaltojen kansallinen hurrikaanikeskus (National Hurricane Center) tiistaina.</seg>
<seg id="3">Miamilaisen ilmatieteen laitoksen mukaan myös Cape Verden ja Pienten Antillien puolivälissä sijaitsee selkeä matalapaineen keskus. Myös se voi 60 prosentin todennäköisyydellä kehittyä trooppiseksi sykloniksi kahden tulevan vuorokauden aikana.</seg>
</p>
</doc>
<doc sysid="ref" docid="reuters.126618" genre="news" origlang="en">
<p>
<seg id="1">Google aikoo kerätä 11 miljoonaa dollaria pakolaisten hyväksi</seg>
<seg id="2">Google Inc (GOOGL.O) ilmoitti käynnistävänsä kampanjan, jolla pyritään keräämään 11 miljoonaa dollaria humanitäärisen avun järjestöille, jotka auttavat eri puolille Eurooppaa sotaa ja köyhyyttä paenneita tuhansia ihmisiä.</seg>
<seg id="3">Google ilmoitti lahjoituskampanjasta blogissaan erityisen henkilökohtaisella tavalla.</seg>
<seg id="4">Johdon sijasta kampanjan käynnisti Googlen työntekijä Rita Masoud kertomalla omista kokemuksistaan. Hän oli vain seitsemän vuoden ikäinen paetessaan Kabulista perheensä kanssa.</seg>
<seg id="5">"Matkasimme pimeässä junalla ja bussilla ja koimme nälkää, janoa, kylmää ja pelkoa", Masoud kirjoitti.</seg>
<seg id="6">Olin onnekas.</seg>
<seg id="7">Euroopan pakolais- ja siirtolaiskriisin kärjistyttyä moni vastaavassa tilanteessa oleva perhe kaipaa kipeästi apua.</seg>
<seg id="8">Lahjoitukset osoitetaan voittoa tavoittelemattomille järjestöille, jotka auttavat pakolaisia ja siirtolaisia: Lääkärit ilman rajoja, International Rescue Committee, Pelastakaa Lapset ry ja YK:n pakolaisjärjestölle.</seg>
<seg id="9">Kun lahjoituksia on kerätty osoitteen google.com/refugeerelief kautta 5,5 miljoonaa dollaria, Google lupaa lahjoittaa vastaavan summan, jolloin kokonaismäärä yltää 11 miljoonaan.</seg>
<seg id="10">Euroopan pakolaiskriisi on pahimillaan sitten toisen maailmansodan. Tilannetta pahentaa erityisesti Syyrian nelivuotinen sisällissota, joka on vuoksi yli neljä miljoonaa ihmistä on joutunut tänä vuonna pakenemaan kodistaan.</seg>
<seg id="11">Sotaa joudutaan pakenemaan myös Afganistanista, Jemenistä, Irakista ja Libyasta.</seg>
<seg id="12">Teksti Yasmeen Abutaleb; toimitus Christian Plumb</seg>
</p>
</doc>
<doc sysid="ref" docid="reuters.126785" genre="news" origlang="en">
<p>
<seg id="1">Lievästi ylipainoiset diabeetikot saattavat hyötyä lihavuusleikkauksesta</seg>
<seg id="2">Uuden tutkimuksen mukaan lievästi ylipainoiset tyypin 2 diabeetikot saattavat hyötyä lihavuusleikkauksesta vähintään viisi vuotta.</seg>
<seg id="3">On kuitenkin liian aikaista sanoa, elävätkö lievästi ylipainoiset tyypin 2 diabeetikot lihavuusleikkauksen jälkeen pidempään kuin ne, jotka saavat leikkauksetonta hoitoa.</seg>
<seg id="4">"Kuolleisuustietojen saaminen vie aikaa", kertoi tohtori lihavuusleikkauksen asiantuntija Robin Blackstone, joka käsitteli uutta tutkimusta JAMA Surgery -lehdessä.</seg>
<seg id="5">Lihavuusleikkauksella eli bariatrisella kirurgialla pienennetään mahalaukkua eri menetelmin.</seg>
<seg id="6">Kirurgisilla menetelmillä vähennetään näläntunnetta ja rajoitetaan ruoan imeytymistä kehossa.</seg>
<seg id="7">Vuosien aikana bariatriset leikkaukset on todettu tehokkaiksi hoitomuodoiksi tyypin 2 diabeteksessa. Suurin osa tutkimuksista on kuitenkin koskenut sairaalloisen ylipainoisia henkilöitä, joiden painoindeksi (BMI) on vähintään 35.</seg>
<seg id="8">Painoindeksi ilmoittaa painon ja pituuden suhteen, jossa normaaliarvo on 18,5–24,9.</seg>
<seg id="9">Kun painoindeksi on yli 25, henkilö on ylipainoinen, ja yli 30:n painoindeksi kertoo merkittävästä liikalihavuudesta.</seg>
<seg id="10">Voit laskea oman painoindeksisi osoitteessa 1.usa.gov/1D0ZqDv.</seg>
<seg id="11">Uudessa tutkimuksessa taiwanilaisen Min-Shengin sairaalan tutkijat hyödynsivät vuodesta 2007 lähtien kerättyä dataa tutkimuksessa, jossa verrattiin kahta lihavuusleikkausmenetelmää, mahalaukun ohitusleikkausta ja hihaleikkausta, tyypin 2 diabeteksen lääkehoitoihin lievästi lihavilla henkilöillä.</seg>
<seg id="12">Lihavuusleikkauksen jälkeen keskimääräinen painoindeksi laski 31:stä 24,5:een viidennen tutkimusvuoden loppuun mennessä.</seg>
<seg id="13">Leikkauksetonta hoitoa saaneiden painoindeksi säilyi 29:n tuntumassa.</seg>
<seg id="14">Leikkaushoitoa saaneiden diabetes parani kokonaan 36 prosentilla ja osittain 28 prosentilla.</seg>
<seg id="15">Lääkehoitoa saaneessa ryhmässä diabetes parani kokonaan vain 1 prosentilla ja osittain vain noin 2 prosentilla.</seg>
<seg id="16">Tutkimuksen mukaan myös verenpaine, triglyseridit ja paha LDL-kolesteroli olivat leikkaushoitoa saaneiden ryhmässä paremmat.</seg>
<seg id="17">Tutkijat seurasivat myös potilaiden hemoglobiini-A1c-tasoja, joka kuvaa verensokeritason kehitystä.</seg>
<seg id="18">Tutkijoiden mukaan hemoglobiini-A1c:n suositustaso on alle 7 prosenttia.</seg>
<seg id="19">Leikkauksen jälkeen hemoglobiini-A1c-arvo laski keskimäärin 9 prosentista 6 prosenttiin.</seg>
<seg id="20">Lääkehoitoa saaneiden ryhmässä arvo pysyi ennallaan noin 8 prosentissa.</seg>
<seg id="21">Hemoglobiini-A1c-arvo kertoo verensokeritasojen hallinnasta. Tri Chih-Cheng Hsun johtama tutkimusryhmä totesi kuitenkin, että tämä ei kuitenkaan vähentänyt kuolleisuutta viiden vuoden aikana.</seg>
<seg id="22">Tutkimusryhmä vertasi myös kahden eri leikkausmenetelmän seurauksia.</seg>
<seg id="23">Viidentenä vuotena mahalaukun ohitusleikkausryhmässä painonpudotus oli suurempaa hihaleikkausryhmään verrattuna (18,7 ja 14,2 kg), painoindeksin pudotus oli suurempaa (7,4 ja 5,1), samoin hemoglobiini-A1c-tasojen (3,1 prosenttia ja 2,1 prosenttia). Ohitusleikkausryhmässä myös diabetes parani täydellisesti suuremmalla osalla (46,9 prosenttia ja 16,7 prosenttia).</seg>
<seg id="24">Uudessa tutkimuksessa ei kyetty osoittamaan pienempää kuolleisuutta viiden vuoden jälkeen. Phoenixin University of Arizona College of Medicinessä työskentelevän Blackstonen ruotsalaisen tutkimuksen mukaan leikkaushoito kuitenkin tuo elinvuosia lihaville henkilöille.</seg>
<seg id="25">Ruotsalaisessa tutkimuksessa ne lihavat henkilöt, joille tehtiin mahalaukun ohitusleikkaus, kuolleisuuden todennäköisyys 15 vuoden aikana väheni 29 prosenttia perinteistä hoitoa saaneeseen ryhmään verrattuna.</seg>
<seg id="26">Vaikka uudessa tutkimuksessa ei havaittu pienempää kuolleisuutta, Blackstonen mukaan saatiin kuitenkin vahvistusta sille, että henkilöt, joiden painoindeksi on alle 35, voisivat hyötyä toimenpiteestä.</seg>
<seg id="27">"Tämä on tutkimuksen tärkein löydös, sillä sen mukaan leikkaus on turvallinen alhaisemman painoindeksin ryhmässä, eikä se lisää menehtymisriskiä tai munuaissairauksia", Blackstone kirjoitti.</seg>
<seg id="28">Blackstonen mukaan ihmisten ja lääkäreiden tulisi suhtautua vakavasti painoon, kun painoindeksi on 27–30.</seg>
<seg id="29">"Odotamme liian pitkään, että ihmiset alkavat suhtautua tilanteeseen vakavasti", tutkija totesi.</seg>
<seg id="30">"Kun ihmisen kehoon on kertynyt geneettisiä muutoksia, jotka altistavat lihavuudelle ja diabetekselle, tilanteen kääntäminen on todella vaikeaa."</seg>
</p>
</doc>
<doc sysid="ref" docid="rt.com.28303" genre="news" origlang="en">
<p>
<seg id="1">"Kaikki eivät voi tulla Eurooppaan" Dalai Lama – RT News</seg>
<seg id="2">Eurooppa ei kykene vastaanottamaan kaikkia pakolaisia, Dalai-lama on todennut. Hänen mukaansa todellinen ratkaisu nykyiseen pakolaiskriisiin on Lähi-idässä.</seg>
<seg id="3">Tiibetin buddhalaisuuden johtohahmo on vaatinut väkivaltaisuuksien lopettamista pakolaisten kotimaissa.</seg>
<seg id="4">Dalai-lama käsitteli pakolaiskriisiä puheessa vierailullaan Yhdistyneessä kuningaskunnassa. Dalai-lama piti puheensa Oxfordissa sijaitsevassa Dalai Lama Centre for Compassion -keskuksessa, joka keskittyy eettiseen tutkimukseen.</seg>
<seg id="5">Dalai-laman mukaan nykytilanteessa ihmisyys tulee asettaa yksittäisten maiden tai maanosien edelle.</seg>
<seg id="6">Hän myös korosti, että vaikka Länsi-Euroopan maiden vastareaktio pakolaiskriisiin onkin ihailtava, se ei kuitenkaan ole riittävä tässä tilanteessa.</seg>
<seg id="7">"On mahdoton ajatus, että kaikki voisivat tulla Eurooppaan", Dalai-lama totesi puheessaan.</seg>
<seg id="8">Vaikka Dalai-lama kiitteli Saksan ja Itävallan toimia kriisitilanteessa, hän painotti, että ratkaisu oli vain väliaikainen.</seg>
<seg id="9">"Tuhansista pakolaisista huolehtiminen on upea teko, mutta samanaikaisesti on mietittävää pitkän aikavälin ratkaisuja ja sitä, miten saamme aikaan aidon rauhan ja todellista kehitystä näissä islamilaisissa maissa, lähinnä koulutuksen kautta", Dalai-lama korosti.</seg>
<seg id="10">"Meidän on loppujen lopuksi pohdittava, miten voimme vähentää tappamista näissä maissa.</seg>
<seg id="11">Voimankäyttöä on vähennettävä.</seg>
<seg id="12">Voimakeinoilla ei ole koskaan ratkaistu ongelmia", hän lisäsi.</seg>
<seg id="13">Väkivallasta puhuessaan Dalai-lama kommentoi lisäksi George Bushin toimia syyskuun 11. päivän terrori-iskujen yhteydessä ja väitti, että turvautuessaan voimakeinoihin vastatessaan terrori-iskuun Yhdysvallat sai aikaan kontrolloimattoman tapahtumaketjun.</seg>
<seg id="14">"Syyskuun 11. päivän iskujen jälkeen ilmaisin surunvalitteluni presidentti Bushille ja kerroin, että ratkaisu syntyy väkivallattomuuden kautta.</seg>
<seg id="15">Tiedän, että hänen tarkoitusperänsä olivat hyvät, mutta hän turvautui voimakeinoihin, joilla oli arvaamattomat seuraukset", Dalai-lama sanoi.</seg>
</p>
</doc>
<doc sysid="ref" docid="rt.com.28308" genre="news" origlang="en">
<p>
<seg id="1">Käsidesin nielemistapaukset nelinkertaistuneet lapsilla neljässä vuodessa</seg>
<seg id="2">Georgian myrkytyskeskuksen mukaan myrkytyskeskukset eri puolilla Yhdysvaltoja kertovat alkoholipitoisuudeltaan voimakkaan käsidesin nielemistapausten lähes nelinkertaistuneen alle 12-vuotiailla lapsilla vuodesta 2010.</seg>
<seg id="3">Georgian myrkytyskeskuksen johtajan Gaylord Lopezin mukaan myrkytyskeskuksille ilmoitetut käsidesin nielemistapaukset alle 12-vuotiailla lapsilla lisääntyivät vuoden 2010 3 266:sta 16 117:ään vuonna 2014.</seg>
<seg id="4">"Nämä tuotteet ovat yhä useammin lasten ulottuvilla, ja valitettavasti osa lapsista joutuu ensiapuun", Lopez kertoi CNN:lle.</seg>
<seg id="5">Lopezin mukaan lapset juovat käsidesiä tarkoituksella, osa tehdäkseen vaikutuksen ystäviinsä ja osa sosiaalisen median yllyttämänä.</seg>
<seg id="6">YouTube-videoissa esiintyy teini-ikäisiä, jotka juovat desinfiointiainetta halvan humalan takia.</seg>
<seg id="7">Teinien kerrotaan sekoittavan desinfiointiaineeseen alkoholipitoista suuvettä saadakseen juomasta entistä vahvempaa.</seg>
<seg id="8">Pienempiä lapsia voi houkutella käsidesien tuoksu.</seg>
<seg id="9">"Lapsi ei ajattele, että aine on pahaksi", Lopez sanoi.</seg>
<seg id="10">"Suuri osa houkuttelevista käsidesituotteista on juuri hajustettuja.</seg>
<seg id="11">Tarjolla on mansikan, viinirypäleen ja appelsiinin makuisia käsidesituotteita, jotka vetoavat lapsiin."</seg>
<seg id="12">Desinfiointiaineiden alkoholipitoisuus on 45–95 prosenttia.</seg>
<seg id="13">Pikkulapsille jo pieni määrä voi aiheuttaa alkoholimyrkytyksen.</seg>
<seg id="14">"Käsidesin alkoholipitoisuus on erittäin suuri", Kansasin yliopistollisen sairaalan myrkytyskeskuksen lääketieteellinen johtaja Stephen Thornton kertoi Fox 4 -kanavalle Kansas Cityssä.</seg>
<seg id="15">"Kukaan ei jättäisi lasten ulottuville viskishottia, mutta jos käsien desinfiointituotteita jätetään usein lasten ulottuville, niistä saa nopeasti suuren alkoholimäärän."</seg>
<seg id="16">Kuusivuotias Nhaijah Russell nautti äskettäin neljä lorausta mansikantuoksuista käsidesiä koulussa, ja tyttö toimitettiin ensiapuun hoidettavaksi.</seg>
<seg id="17">"Tytön veren alkoholipitoisuus oli 179, mikä on kaksinkertainen aikuisen humalarajaan verrattuna", kertoo tyttöä hoitanut lääkäri Chris Ritchey Atlantan lähellä sijaitsevasta Gwinnett Medical Centeristä.</seg>
<seg id="18">Nhaijah sopersi eikä pystynyt kävelemään, kun hänet tuotiin ensiapuun.</seg>
<seg id="19">Lääkärit seurasivat tytön tilaa yön yli erillisessä lastensairaalassa aivovaurioiden varalta, sillä tyttö oli kaatunut ja lyönyt päänsä nautittuaan alkoholia", Ritchey kertoi.</seg>
<seg id="20">"Tilanne oli todella pelottava", Nhaijah'n äiti Ortoria Scott sanoi CNN:lle.</seg>
<seg id="21">Tyttäreni olisi voinut kuolla.</seg>
<seg id="22">Lopez on suositellut vanhempia ja opettajia käyttämään alkoholittomia tuotteita ja desinfiointipyyhkeitä sen lisäksi, että käsidesi tulee siirtää lasten ulottumattomiin.</seg>
<seg id="23">Alkoholimyrkytyksen lisäksi osa desinfiointiaineista on yhdistetty kuolemantapauksiin.</seg>
<seg id="24">Vuonna 2013 kaksi ontariolaisnaista kuoli nieltyään käsidesiä, joka sisälsi myrkyllistä ainetta, jota ei ollut ilmoitettu.</seg>
<seg id="25">Terveysviranomaiset arvelivat tuotteen sisältäneen tappavaa metanolia etyylialkoholin sijasta, vaikka jälkimmäinen on ilmoitettu tuoteselosteessa vaikuttavaksi aineeksi.</seg>
<seg id="26">Poliisiraportin mukaan kolme neljäsluokkalaista oppilasta New Yorkin osavaltion pohjoisosassa suunnitteli tammikuussa "ilkeän" opettajan tappamista asettamalla antibakteerisia tuotteita ympäri luokkahuonetta.</seg>
<seg id="27">Opettaja on erittäin allerginen käsidesille ja kielsi sen tuomisen luokkahuoneeseen.</seg>
<seg id="28">Poliisi katsoi, että myttyyn mennyt suunnitelma oli merkityksetön ja kehotti koulutointa kurinpitotoimiin.</seg>
</p>
</doc>
<doc sysid="ref" docid="scotsman.58691" genre="news" origlang="en">
<p>
<seg id="1">Huhumylly: ei epäsopua Celticin riveissä</seg>
<seg id="2">Griffith vähättelee Celtic-joukkueen epäsopua, kun taas Deila myöntää, että joukkueessa ei ole kaikki hyvin mutta uskoo saavansa tilanteen kuntoon.</seg>
<seg id="3">Hearts napit vastakkain SFA:n kanssa Neilsonin rangaistuksesta, ja Warburton varoo tammikuun pelaajasiirtoja, jotta joukkueen yhtenäisyys ei kärsi</seg>
<seg id="4">Aberdeenin kaula Celticiin viisi pistettä</seg>
<seg id="5">ADAM Rooneyn ensimmäisen puoliajan rangaistus toi Aberdeenille niukan voiton Hamiltonista Pittodrie-stadionilla. Voitto nosti Aberdeenin viiden pisteen karkumatkalle Celticiin nähden.</seg>
<seg id="6">Griffiths vähättelee puheita epäsovusta</seg>
<seg id="7">Griffiths on sivuuttanut huhut Celticin riveissä vallitsevasta epäsovusta. Omien sanojensa mukaan Griffiths ja hänen joukkueensa eivät ole tarkkailun kohteena valmistautuessaan kohtaamaan Alankomaiden sarjajohtajan.</seg>
<seg id="8">"Minusta meillä ei ole paineita. Uskon, että pelaajat odottavat kohtaamista.</seg>
<seg id="9">Hollantilaiset kaipaavat vanhaa skottilaista taisteluparia – de Boer</seg>
<seg id="10">Entinen Rangersin keskikenttäpelaaja ja Alankomaiden maajoukkuepelaaja Ronald de Boer on todennut, että hollantilaisten jalkapallofanien mielenkiinto Celticiä kohtaan on lopahtanut, koska enää ei saada seurata Celticin ja Rangersin kaksinkamppailuja.</seg>
<seg id="11">Ajaxin joukkueenjohdossa työskentelevä De Boer totesi: "Hollannissa ei esitetä enää Celticin pelien kohokohtia. Miksi?</seg>
<seg id="12">Koska Rangers ei enää ole mukana."</seg>
<seg id="13">"Täällä ei puhuta vain Rangersin paluusta.</seg>
<seg id="14">Täällä puhutaan Old Firmistä.</seg>
<seg id="15">Hollantilaiset kaipaavat joukkueiden välisiä kaksinkamppailuja.</seg>
<seg id="16">Old Firmin peleissä on valtava jännite, ja ne kiinnostavat myös Skotlannin rajojen ulkopuolella."</seg>
<seg id="17">Käännän tilanteen hyväksi, Deila vakuuttaa</seg>
<seg id="18">RONNY Deila myöntää, että Celticillä on vaikeaa, mutta norjalaisluotsi vakuuttaa, että tilanteeseen tulee muutos.</seg>
<seg id="19">Malmölle hävinnyt seura putosi Mestareiden liigasta ja menetti kymmenen pelaajaa Aberdeenille, jolla on nyt viiden pisteen johto taulukon kärjessä.</seg>
<seg id="20">"Celticillä on ollut vaikeita jaksoja ennenkin, ja nousemme uudestaan", Deila sanoi.</seg>
<seg id="21">"Haluamme tilanteeseemme kohennusta mahdollisimman nopeasti.</seg>
<seg id="22">Tilanne on kovin turhauttava, ja se herättää monissa vihaa tai surua.</seg>
<seg id="23">Niin meissäkin, mutta meidän on jatkettava eteenpäin.</seg>
<seg id="24">Tarvitsemme kipeästi Celticin kannattajien tukea, sillä se vahvistaa pelaajia huomattavasti.</seg>
<seg id="25">Yhteishenki on nyt todella tärkeää."</seg>
<seg id="26">Warburton varovainen tammikuun pelaajasiirroissa</seg>
<seg id="27">Vaikka vasta muutama viikko sitten Rangers-pomo Mark Warburton vihjasi tammikuun pelaajasiirtokohteista, hän suhtautuu varovaisesti siirtoruljanssiin ja sanoo, että halua vaarantaa joukkueen yhtenäisyyttä.</seg>
<seg id="28">"Tammikuun pelaajasiirrot eroavat merkittävästi kesän siirroista", Brentfordin ex-valmentaja sanoi.</seg>
<seg id="29">"Joukkueeseen kesällä liittyvät pelaajat pystytään ennen kautta totuttamaan joukkueeseen ennen kauden alkua, mikä on tällä kaudella onnistunut kokoonpanossamme.</seg>
<seg id="30">Joukkueella menee todella hyvin.</seg>
<seg id="31">Joskus tarpeettomat pelaajahankinnat voivat aiheuttaa joukkueelle enemmän haittaa kuin hyötyä."</seg>
<seg id="32">Celticin tähtäimessä eläköitymistä pohtiva Michu</seg>
<seg id="33">Swansean hyökkääjä Michu on liitetty Celticiin pelaajasiirtopuheissa. Michu puolestaan on vihjaillut eläkkeelle jäämisestä Swans-sopimuksen päätyttyä.</seg>
<seg id="34">29-vuotiaan Michun kiusana on vuosia ollut vihoitteleva nilkka, eikä hän onnistunut saamaan siirtoa Walesista kesällä.</seg>
<seg id="35">Hearts valmiina SFA-taistoon Neilsonin kommenteista</seg>
<seg id="36">Hearts johti 2–1, kun Paterson poistettiin kentältä. Joukkue hävisi lopulta 3–2. Puolustajan punainen kortti kumottiin myöhemmin. Kyseessä on jo kolmas Collumin punainen kortti kahdeksan kuukauden sisällä, joka kumotaan.</seg>
<seg id="37">Neilson kuitenkin pysyy sanojensa takana. "En kyseenalaistanut rehellisyyttä. En kommentoinut suoritusta.</seg>
<seg id="38">Griffiths vannoo välttävänsä Tynecastlea</seg>
<seg id="39">Griffithsiä nuhdeltiin, kun mies myönsi luritelleensa herjaavia laulunsanoja entisestä Hearts-pelaajasta Rudi Skacelista.</seg>
<seg id="40">Välikohtaus sattui pubissa Edinburghin Roseburnin alueella ennen Edinburghin paikallisottelua Tynecastlessa maaliskuussa 2014.</seg>
<seg id="41">"Tulossa oli paikallisottelu, ja tunnelma oli kiihkeä", hyökkääjä sanoi. "Voin taata, etten mene takaisin Tynecastleen paitsi Celticin riveissä."</seg>
<seg id="42">Tannadicen johtoryhmä uskoo Dundee Unitedin valmennusjohtoon – Donnelly</seg>
<seg id="43">Simon Donnelly vakuuttaa, että Dundee Unitedin johtoryhmä voi kääntää tilanteen paremmaksi. Luovuttamista ei kentällä enää voida sallia.</seg>
<seg id="44">"Stephen Thompson uskoo meihin.</seg>
<seg id="45">Saamme pojat valmiiksi taistoon", Donnelly sanoi.</seg>
<seg id="46">McInnes tyytyväinen Hamilton-voittoon likaisella pelillä</seg>
<seg id="47">Derek McInnes myöntää, että Aberdeen joutui sinnittelemään epätoivoisesti Hamiltonia vastaan seitsemännen peräkkäisen liigavoittonsa eteen. Voitolla Aberdeen nappasi viiden pisteen kaulan Celticiin sarjataulukon kärjessä. Siitä on kiittäminen Adam Rooneyn rangaistusta ensimmäisellä puolialalla.</seg>
<seg id="48">"Ei ole cup- tai liigavoittajajoukkuetta, joka ei olisi voittanut tällaisia pelejä", McInnes totesi.</seg>
</p>
</doc>
<doc sysid="ref" docid="scotsman.58710" genre="news" origlang="en">
<p>
<seg id="1">Työttömyys ennallaan Skotlannissa, kasvaa Britteinsaarilla</seg>
<seg id="2">TYÖTTÖMIEN MÄÄRÄ pysyi muuttumattomana Skotlannissa touko–heinäkuussa. Työttömiä on 164 000. Koko Yhdistyneessä kuningaskunnassa työttömien määrä kasvoi samaan aikaan 10 000:lla.</seg>
<seg id="3">Yhdistyneen kuningaskunnan tilastokeskuksen (Office for National Statistics) mukaan työttömyysaste oli Skotlannissa 5,9 prosenttia, kun se oli koko Yhdistyneessä kuningaskunnassa 5,5 prosenttia.</seg>
<seg id="4">Työssä olevia on Skotlannissa 12 000 vähemmän kuin kolme kuukautta aikaisemmin. Työssä olevien määrä on nyt 2 612 000.</seg>
<seg id="5">Skotlannin työllisyysaste laski vuosineljänneksellä 74,0 prosenttiin. Koko Yhdistyneen kuningaskunnan keskimääräinen työllisyysaste on 73,5 prosenttia.</seg>
<seg id="6">Skotlannin asioiden ministeri David Mundell kommentoi tuoreita lukuja: "Hallituksen pitkäaikaisessa suunnitelmassa on luotu perusta vahvalle taloudelle."</seg>
<seg id="7">Lähes tasan vuosi sitten Skotlanti teki historiallisen päätöksen säilymisestä osana Yhdistynyttä kuningaskuntaa.</seg>
<seg id="8">Skotlannin työmarkkinatilanne on kohentunut kuluneen vuoden aikana: ja työttömyys vähentynyt.</seg>
</p>
</doc>
<doc sysid="ref" docid="sky.com.12411" genre="news" origlang="en">
<p>
<seg id="1">Miksi seuraan teloitusta Oklahomassa?</seg>
<seg id="2">Myöhemmin tänään, jollei peruuttamiselle löydy oikeudellista perustaa, seuraan teloitusta.</seg>
<seg id="3">Jos teloitus toteutetaan, mitä en toivo, istun Oklahoman osavaltion rangaistusvankilan teloitushuoneessa, kun Richard Glossip teloitetaan myrkkyruiskeella.</seg>
<seg id="4">Glossip on pyytänyt minut yhdeksi neljästä virallisesta todistajasta.</seg>
<seg id="5">Sain kutsun tammikuussa miehen parhaan ystävän kautta ja järkytyksestäni huolimatta vastasin kutsuun myöntävästi.</seg>
<seg id="6">Päivän lähestyessä olen kauhuissani.</seg>
<seg id="7">Miksi sitten suostuin?</seg>
<seg id="8">Suostuin, koska ajattelin, että pystyn näin kertomaan tositarinan kuolemantuomiosta.</seg>
<seg id="9">Näkökulma olisi ainutlaatuinen.</seg>
<seg id="10">Toimittajat pääsevät seuraamaan teloituksia Yhdysvalloissa, ja koska hakemuksia on enemmän kuin paikkoja, osallistujat valitaan makaaberilla arvonnalla.</seg>
<seg id="11">Oklahoma on vähentänyt toimittajien paikkoja 12:sta viiteen.</seg>
<seg id="12">Valitut seuraavat teloitusta maltillisesti.</seg>
<seg id="13">Minä en pysty siihen.</seg>
<seg id="14">Istun Richard Glossipin lähimpien ystävien vieressä. Olen luonut mieheen henkilökohtaisen suhteen, sillä olemme puhuneet puhelimessa kuukausien aikana useita kertoja, ja yksi vierailuni kesti kaksi ja puoli tuntia.</seg>
<seg id="15">Pidän tästä miehestä.</seg>
<seg id="16">Nauramme usein jutellessamme.</seg>
<seg id="17">Vankilan henkilökunnan mukaan en voi olla paikalla sekä todistajan että toimittajan ominaisuudessa, joten en saa ottaa mukaan muistivihkoa ja kynää tehdäkseni muistiinpanoja.</seg>
<seg id="18">Minun täytyy vain yrittää painaa yksityiskohdat mieleeni.</seg>
<seg id="19">Eräs oklahomalainen toimittaja syytti minua Twitterissä puolueettomuuden vaarantamisesta.</seg>
<seg id="20">"Perusajatus on tämä:</seg>
<seg id="21">Kun kerrot tuomitun tarinan häntä miellyttävällä tavalla, pääset hänen lähelleen."</seg>
<seg id="22">Esitin toimittajalle eriävän mielipiteeni.</seg>
<seg id="23">Toimittajanainen myönsi, että olisi voinut muotoilla sanansa huolellisemmin, mutta pitää silti toimiani vääränä.</seg>
<seg id="24">Richard Glossip on ollut eri mieltä jostain asioista, joita olen sanonut ja kirjoittanut.</seg>
<seg id="25">Hän ei määrää, mitä kirjoitan. Ja vaikka hän yrittäisi määrätä, en tottelisi.</seg>
<seg id="26">Olen kertonut hänelle, että hän voi poistaa minut todistajaluettelosta milloin tahansa.</seg>
<seg id="27">Hän kuitenkin haluaa paikalle kansainvälisen toimittajan, joka voi kirjoittaa tapahtuneesta.</seg>
<seg id="28">Jos Glossip kuolee, hän uskoo, että julkisuus edistää kuolemantuomion vastaista liikettä.</seg>
<seg id="29">Huffington Postin toimittaja Kim Bellware tulee istumaan vieressäni.</seg>
<seg id="30">Jos haluat lisätietoja aiheesta, voit kuunnella podcast-lähetykseni.</seg>
<seg id="31">En aio toistaa yksityiskohtia tässä yhteydessä.</seg>
<seg id="32">En pysty sanomaan, että Richard Glossip on syytön.</seg>
<seg id="33">Hänen toimensa Barry Van Treesen murhan jälkeen tekisivät hänestä syyllisen avunantoon rikoksen jälkeen.</seg>
<seg id="34">Uskon kuitenkin, että on hyvin todennäköistä, että mies Glossip ei ole syyllistynyt murhaan.</seg>
<seg id="35">Uskon ehdottomasti, että todisteita kuolemantuomion perusteiksi ei ollut riittävästi.</seg>
<seg id="36">Uskon, että hänen teloituksensa on väärin.</seg>
<seg id="37">Tästä näkökulmasta seuraan hänen teloitustaan.</seg>
<seg id="38">En voi väittää olevani täysin puolueeton.</seg>
<seg id="39">Puolueettoman kuvauksen voi lukea muiden toimittajien jutuista.</seg>
<seg id="40">Minä kerron sen, miltä tuntuu katsella, kun mies kuolee turhaan.</seg>
</p>
</doc>
<doc sysid="ref" docid="smh.com.au.134320" genre="news" origlang="en">
<p>
<seg id="1">Mies houkuteltiin Canningjoesta vetisen poliisijahdin jälkeen</seg>
<seg id="2">Canning Valen alueen konstaapeli pysyi kuivana houkutellessaan miehen ylös Canningjoesta.</seg>
<seg id="3">Perthiläismiehen pakoyritys tyssäsi matalaan, mutaiseen veteen. Muutaman metrin päässä ollut poliisi sai maaniteltua miehen takaisin kuivalle maalle.</seg>
<seg id="4">Canning Valen poliisi sai tiistaina soiton luvattomasta oleskelusta Beckenhamissa.</seg>
<seg id="5">Paikalle saavuttuaan poliisi havaitsi epäillyn, joka pyrki karistamaan poliisin kannoiltaan suuntaamalla Canningjokeen.</seg>
<seg id="6">Mies ei kuitenkaan päässyt pitkälle.</seg>
<seg id="7">"Vedessä seisova mies ilmoitti, ettei tule vedestä pois ja kehotti poliisia veteen hakemaan hänet", vanhempi ylikonstaapeli Shandell Castledine kertoi.</seg>
<seg id="8">Konstaapeli Lachlan Perhavecia virkapuvun kastelu ei houkutellut, joten hän valitsi turvallisemman taktiikan – neuvottelun.</seg>
<seg id="9">"Toisinaan pakoyritys saa ihmisen turvautumaan huvittaviin keinoihin", ylikonstaapeli Castledine sanoi.</seg>
<seg id="10">Jalkapallomestari Ben Cousinsin tapaus on mieleenpainuva esimerkki.</seg>
<seg id="11">Vuonna 2006 Cousins hylkäsi autonsa välttääkseen poliisin puhallutuksen ja yritti uida Swanjoen toiselle puolen.</seg>
<seg id="12">Miehen yritys oli tuhoon tuomittu, mutta tempaus innosti paikalliset suunnittelemaan Ben Cousins -biathlonia.</seg>
</p>
</doc>
<doc sysid="ref" docid="smh.com.au.134327" genre="news" origlang="en">
<p>
<seg id="1">Peter Moodyn mukaan toimitsijat yrittivät vakoilla, ja hän uhkaa lopettavansa kilpailemisen</seg>
<seg id="2">Peter Moody syyttää Racing Victorian toimitsijoita vakoiluyrityksestä talleillaan viime vuonna. Mies uhkasi lopettaa kilpailemisen välittömästi.</seg>
<seg id="3">Moody väittää, että toimitsijat ja Racing Victorian lahjomattomuusosasto ovat hyökänneet häntä kohtaan henkilökohtaisesti, ja Lady Tatain hylkääminen äskettäin kisapäivänä annetun hoidon takia oli viimeinen pisara keskiviikkona.</seg>
<seg id="4">Moody kertoi Fairfax Medialle pyrkineensä aina toimimaan kilpaurheilun hyväksi. Moody on joutunut vaikeaan tilanteeseen, kun Lidarin näytteestä löytyi kobolttia, eikä mies pystynyt selittämään löydöstä.</seg>
<seg id="5">Moody on pitänyt kielensä kurissa vakoilusyytöksistä puolentoista vuoden ajan, eikä halunnut syytösten vaikuttavan katkeran miehen toiminnalta.</seg>
<seg id="6">"En aikonut nostaa asiaa esiin. Pohdin tätä pitkään, mutta joskus turhautuminen purkautuu kertaheitolla", Moody totesi.</seg>
<seg id="7">"He tietävät, mitä todella tapahtui."</seg>
<seg id="8">"Joskus on reagoitava ja hyväksyttävä seuraukset. Minun on nyt hyväksyttävä tilan sen jälkeen, kun avasin suuni.</seg>
<seg id="9">Menen kotiin ja nukun yöni hyvin.</seg>
<seg id="10">Haluan kulkea pystypäin. Haluan, että hevosten omistajat uskovat minun tekevän parhaani.</seg>
<seg id="11">Jos omistajat eivät usko siihen, minun ei enää kannata jatkaa hevosvalmentajana.</seg>
<seg id="12">Joutuisin pohtimaan tulevaisuuttani lisensoituna valmentajana."</seg>
<seg id="13">Moody pudotti pommin aiemmin Racing.comin haastattelussa, jossa hän kertoi lahjomattomuusosaston vakoiluyrityksistä hänen tallillaan.</seg>
<seg id="14">"Puolitoista vuotta sitten Terry Bailey, Dayle Brown ja Brian Stewart istuivat samassa huoneessa ja tarjosivat eräälle miehelle työtä tallillani tarkoituksena vakoilla minun toimiani. Kerron miehen nimen pyydettäessä", Moody totesi Racing.comille.</seg>
<seg id="15">"He selkeästi uskovat, että olen huijari.</seg>
<seg id="16">Jos näin on, heidän kannattaisi esittää todisteet, sillä minua ei ole saatu kiinni mistään luvattomasta.</seg>
<seg id="17">RVL:n entinen puheenjohtaja Robert Roulston, RVL:n nykyinen puheenjohtaja David Moodie ja RVL:n nykyinen toimitusjohtaja Bernard Saundry olivat tietoisia toiminnasta silloin ja nyt.</seg>
<seg id="18">Tulisiko minun pitää tilannetta henkilökohtaisena ajojahtina?</seg>
<seg id="19">Tulisiko RVL:n ryhtyä tositoimiin ja sälyttää vastuu alan tilanteesta muille kuin valmentajille?</seg>
<seg id="20">Olenko haitaksi alalle?</seg>
<seg id="21">Olenko todella haitaksi alalle?</seg>
<seg id="22">Ehkäpä moni ajattelee niin.</seg>
<seg id="23">Ehkä minulta tulisi vielä valmennuslisenssi ja työntää minut pois tehtävistäni. Ei epäilystäkään, että puheillani saan monet ajattelemaan niin.</seg>
<seg id="24">Olen kuitenkin siinä pisteessä, etten enää välitä. Se on surullista.</seg>
<seg id="25">Se on todella surullista.</seg>
<seg id="26">Painostan heitä tekemään päätöksensä.</seg>
<seg id="27">Perheeni tukee minua, ja voin vetäytyä."</seg>
<seg id="28">Pitkään kestänyt Lidarin kobolttiarvojen tutkinta ja tuore hylkäystilanne saivat valmentajan turhautumaan lopulta niin, että mies uhkasi luopua lisenssistään.</seg>
<seg id="29">Moody tunnetaan parhaiten lyömättömän mestarin Black Caviarin valmentajana. Mies kuvasi kisapäivän hoitosääntöä naurettavaksi sen jälkeen, kun hevosen jalkoihin oli sääntöjen vastaisesti asetettu savikääre.</seg>
<seg id="30">"Hoito on sääntöjen vastainen.</seg>
<seg id="31">Otan siitä täyden vastuun", Moody sanoi.</seg>
<seg id="32">"Henkilökuntaani kuuluva henkilö laittoi virheellisesti savea hevosen jalkaan.</seg>
<seg id="33">Savihoito olisi voitu tehdä eilen illalla.</seg>
<seg id="34">Se olisi voitu tehdä eilen päivällä, ja niin tapahtuikin.</seg>
<seg id="35">Mutta se tapahtui kisapäivänä."</seg>
<seg id="36">Moodya voi odottaa kolmen kuukauden kilpailukielto sääntöjen vastaisesta savihoidosta, jota järjestäjät ovat alkaneet selvitellä.</seg>
<seg id="37">"Tämä on vitsi.</seg>
<seg id="38">Säännöt on laatinut joku, joka ei tunne hevosia lainkaan.</seg>
<seg id="39">Jokainen ymmärtää, että sääntöjä tarvitaan, mutta tässä on menty liian pitkälle", Moody totesi.</seg>
</p>
</doc>
<doc sysid="ref" docid="smh.com.au.134349" genre="news" origlang="en">
<p>
<seg id="1">Cobramin kolaripaikalta paennut pidätetty</seg>
<seg id="2">Poliisi on pidättänyt pyöräilijään viikonloppuna törmänneen miehen, joka pakeni kolaripaikalta.</seg>
<seg id="3">Pyöräilijä vietiin helikopterilla Royal Melbourne -sairaalaan. Hän sai vakavia vammoja auton törmättyä häneen Murray Valley Highwayllä lauantaiaamuna.</seg>
<seg id="4">Poliisin mukaan autolla ajanut mies pakeni paikalta eikä jäänyt auttamaan loukkaantunutta pyöräilijää.</seg>
<seg id="5">Maanantaina 50-vuotias Nathaliasta kotoisin oleva mies ilmoittautui Sheppartonin poliisille.</seg>
<seg id="6">Miestä odottavat todennäköisesti syytteet pysähtymis- ja avustamisvelvollisuuksien laiminlyönnistä liikenneonnettomuudessa ja muista liikennerikkomuksista.</seg>
<seg id="7">Cobramista kotoisin oleva 40-vuotias pyöräilijä on edelleen sairaalahoidossa, ja hänen tilansa on vakaa.</seg>
</p>
</doc>
<doc sysid="ref" docid="smh.com.au.134355" genre="news" origlang="en">
<p>
<seg id="1">Melbourne Stormin valmentaja Craig Bellamy viittaa kintaalla vastustajien painipuheille</seg>
<seg id="2">Melbourne Stormin valmentaja Craig Bellamy pitää joukkueensa taklauspelin kritisointia NRL:n kahden liigasuosikin tarkoitushakuisena toimintana.</seg>
<seg id="3">Sydney Roostersin valmentajan Trent Robinsonin mukaan tuomarit antoivat Stormin painia Melbournen isäntien harmiksi voittamassa karsintaottelussa Sydneyssä perjantai-iltana.</seg>
<seg id="4">Brisbane Broncosin valmentaja Wayne Bennett peitteli vaivoin viittauksen Stormiin Broncosin voitettua karsintafinaalissa Queensland Cowboysin lauantai-iltana. Hän kutsui peliä malliotteluksi ja totesi, ettei Queenslandissa välitetä erityisemmin painista.</seg>
<seg id="5">Bellamy puolusti oman joukkueen taklauspeliä ja sanoi heidän vain keskittyneen kontaktiin taklatessaan.</seg>
<seg id="6">Bellamy lisäsi, että hänen luottamustaan omaan joukkueeseen lisäsi se, että kahden kärkijoukkueen valmentajan kritisoivat hänen joukkuettaan. Bellamy pitää tätä osoituksena siitä, että valmentajia huolettaa häviäminen Stormille.</seg>
<seg id="7">"Tämä asia nousee aina esiin. Muistaakseni Trent Robinson ei puhunut painista mitään, kun hänen joukkueensa voitti meidät 24–2", Bellamy sanoi keskiviikkona.</seg>
<seg id="8">Takaan, ettemme ole muuttaneet puolustusjärjestelmässämme tai tekniikoissamme mitään koko vuonna. Viimeiset kuusi viikkoa olemme vain panostaneet kontaktipeliin ja taklauksiin, mikä on kääntänyt meidät nousuun.</seg>
<seg id="9">Trent on ollut tehtävässään kolme vuotta. Häviö saattoi olla hänelle sokki, koska hänellä on loistava joukkue, joka ei ole tottunut häviämään.</seg>
<seg id="10">On huvittavaa, että sama asia nousee aina esiin samaan aikaan vuodesta.</seg>
<seg id="11">Bellamy ei ollut samaa mieltä Bennettin kanssa siitä, mikä on kiinnostavaa jalkapalloa. Hän muistutti mentorilleen, että Bennettin St George-Illawarra Dragons voitti liigan vuonna 2010 pelaamalla tylsää jalkapalloa.</seg>
<seg id="12">"Wayne puhuu kiinnostavasta jalkapallosta.</seg>
<seg id="13">Hän vertasi oman joukkueensa lauantaista peliä meidän perjantaiseen peliimme ja piti heidän peliään kiinnostavana", Bellamy sanoi.</seg>
<seg id="14">"Vuonna 2010 St Georgea sai runsaasti kritiikkiä osakseen tylsästä pelistään. Wayne totesi, ettei arvostelu hetkauta häntä pätkääkään.</seg>
<seg id="15">Nyt hänellä on joukkue, joka pystyy pelaamaan niin kutsuttua jalkapalloa, erityisesti hänen nuoret, nopeat keskushyökkääjänsä.</seg>
<seg id="16">Sellaista jalkapalloa haluaa pelata, kun pelaaja-arsenaali on tällainen.</seg>
<seg id="17">Hän korosti tätä vuonna 2010. Nyt hän haluaa kaikkien pelaavan hänen tyylillään. Kaikilla tiimeillä ei ole Anthony Milfordin ja Ben Huntin kaltaisia keskushyökkääjiä.</seg>
<seg id="18">Saan tästä lisää itseluottamusta, kun muut valmentajat ovat minun joukkueeni kohtaamisesta niin huolissaan että turvautuvat tällaiseen.</seg>
<seg id="19">Kuusi viikkoa sitten he eivät luultavasti ajatelleet kohtaavansa meitä isoissa peleissä.</seg>
<seg id="20">Bellamy mainitsi myös, että Stormin ja Roostersin pelissä tehtiin maaleja enemmän kuin Broncosin ja Cowboysin kohtaamisessa.</seg>
<seg id="21">Broncosin peli oli luultavasti hyvä peli. En ole nähnyt sitä, mutta mikä oli lopputulos? 16–12?</seg>
<seg id="22">Meidän pelimme lopputulos oli 20–18. Pelissämme oli enemmän tilanteita, mutta onko se kiinnostavaa jalkapalloa?</seg>
<seg id="23">Vai ovatko pelikatkot ja vähämaalisuus kiinnostavaa jalkapalloa?</seg>
<seg id="24">Minusta tavoitteet tekevät siitä kiinnostavaa.</seg>
<seg id="25">Jos he mainitsevat meidät, tulemme luultavasti kohtaamaan heidät."</seg>
<seg id="26">Stormilla on vapaa viikonloppu, sillä joukkue saa tulevana lauantaina vieraakseen joko North Queensland Cowboysin Cronulla Sharksin tulevana lauantaina AAMI Parkilla. Liput tulevat myyntiin tiistaiaamuna.</seg>
</p>
</doc>
<doc sysid="ref" docid="smh.com.au.134404" genre="news" origlang="en">
<p>
<seg id="1">Serbialaismies vapaaksi 200 000 dollarin takuita vastaan huumejutussa</seg>
<seg id="2">Queenslandiin salakuljetetun 40 kilon kokaiinierän hallussapioyrityksestä mahdollista elinkautista tuomiota odottava mies on päästetty vapaaksi 200 000 dollarin takuita vastaan.</seg>
<seg id="3">Marko Maksimovic, 29, oli yksi viidestä miehestä, jotka pidätettiin viime kuussa poliisin löydettyä sadan kilon kokaiinilastin Solay-alukselta, joka oli tullut Vanuatun kautta Etelä-Amerikasta ja saapui Coomeran satamaan elokuussa.</seg>
<seg id="4">Poliisi tarkkaili Maksimovicin ja rikostoverin tapaamista venesatamassa aamupäivän ajan ja yllätti kaksikon myöhemmin Coomera Roadhouse -kahvilasta. Parkkipaikalla olleesta Toyota Echo -autosta löydettiin 40 kilon huume-erä.</seg>
<seg id="5">Vaikka Maksimovicia odottaa mahdollisesti elinkautinen huumausaineen hallussapidosta kaupallisiin tarkoituksiin, miehen asianajajan mukaan ei ole olemassa todisteita siitä, että hänen päämiehensä olisi yrittänyt saada koko erän haltuunsa, vaan mies on voinut olla kahvilassa viattomassa tarkoituksessa.</seg>
<seg id="6">Korkeimman oikeuden tuomarin Peter Flanaganin mukaan on olemassa riski, että Maksimovic yrittää paeta maasta.</seg>
<seg id="7">"Maksimovicilla on selkeästi yhteyksiä Serbiaan.</seg>
<seg id="8">Hän matkustaa Serbiaan usein", tuomari totesi oikeudessa keskiviikkona.</seg>
<seg id="9">"Hän valehteli poliisille asunpaikastaan."</seg>
<seg id="10">Maksimovicin äiti ja isäpuoli maksoivat yhdessä 200 000 takuut, joita vastaan mies päästettiin vapaaksi.</seg>
<seg id="11">"Luettuani molempien henkilöiden valaehtoiset todistukset, on selvää, että 200 000 dollaria on heille todellinen taloudellinen rasite", tuomari Flanagan totesi.</seg>
<seg id="12">"Se ei kuitenkaan yksin riitä estämään miehen pakenemista", tuomari varoitti.</seg>
<seg id="13">Maksimovic päästettiin vapaaksi sillä ehdolla, että hän luovuttaa sekä Australian että Serbian passinsa, ilmoittautuu poliisille päivittäin ja pysyy kotona iltakuudesta aamukuuteen.</seg>
</p>
</doc>
<doc sysid="ref" docid="stv.tv.16044" genre="news" origlang="en">
<p>
<seg id="1">Stevan Hogg käytti tytön puhelinta saadakseen pedofiilit lähettämään kuvia</seg>
<seg id="2">Pedofiili käytti 11-vuotiaan tytön puhelinta saadakseen haltuunsa kuvia, joissa lapsia hyväksikäytetään.</seg>
<seg id="3">Stevan Hogg vei puhelimen tytön nukkuessa ja kirjautui online-viestipalveluun, jossa hän sai toisen käyttäjän lähettämään itselleen sopimattomia kuvia lapsista.</seg>
<seg id="4">Myöhemmin herättyään tyttö huomasi puhelimen kadonneen, ja huomasi sen nukkuvan Hoggin kädessä.</seg>
<seg id="5">Selatessaan puhelimensa sisältöä tyttö löysi järkyttäviä viestejä ja kertoi asiasta heti äidilleen.</seg>
<seg id="6">Näistä viidestä kuvasta ilmoitettiin poliisille. Tutkittuaan osoitteesta löydetyt tietokoneet poliisi löysi häiritseviä Internet-hakuja, joissa on käytetty hakusanoja sopimattomien lapsikuvien hakemiseen.</seg>
<seg id="7">Hogg väitti poliisille yrittäneensä johtaa pedofiilejä harhaan Internetissä ja esittäneensä poliisia tarkoituksenaan pelottaa pedofiilejä.</seg>
<seg id="8">Syyttäjä Eilidh Robertson totesi paikallisessa oikeuslaitoksessa Dundee Sheriff Courtissa: "Mies väitti olevansa riippuvainen ihmisten pelottelusta.</seg>
<seg id="9">Hän myönsi tehneensä haut tietokoneella, mutta väitti toimineensa niin esittääkseen poliisia ja voidakseen siten pelotella pedofiilejä.</seg>
<seg id="10">Hoggilta kysyttiin keskusteluista tuntemattoman henkilön kanssa, joka oli lähettänyt kuvat hänelle ja jolta Hogg oli pyytänyt lisää kuvia.</seg>
<seg id="11">Hogg väitti, että hänen tarkoituksenaan oli johtaa pedofiilejä harhaan.</seg>
<seg id="12">Hän kertoi saaneensa häiritseviä ajatuksia juodessaan ja halunneensa katsoa kuvia raiskauksista ja murhista.</seg>
<seg id="13">Robertson lisäsi: "Löydettyään viestit puhelimesta tyttö huusi äitiään täristen ja itkien."</seg>
<seg id="14">Tyttö näki sopimattomat kuvat puhelimessa, minkä jälkeen Hoggia kuulusteltiin.</seg>
<seg id="15">Tyttö kertoi syytetyn käyttäneen tietokonetta ja Playstationia jutellakseen itseään huomattavasti nuoremmilta näyttäneiden tyttöjen kanssa.</seg>
<seg id="16">23-vuotias Hogg Dundeen Ward Roadilta tunnusti syytteet sopimattomien lapsikuvien hallussapidosta 14 kesäkuuta viime vuonna. Hogg rikkoi vapautustaan takuita vastaan 25. tammikuuta tänä vuonna ja jätti saapumatta oikeuteen kuulemista varten 24. maaliskuuta tänä vuonna.</seg>
<seg id="17">Puolustusasianajaja Gregor Sim pyysi, että Hoggia ei pantaisi seksuaalirikollisten rekisteriin, sillä voidaan katsoa, ettei rikokseen sisältynyt merkittäviä seksuaalisia piirteitä.</seg>
<seg id="18">Sheriffi Alistair Carmichael lykkäsi tuomion julistamisen lokakuulle sosiaalityön taustaraporttien vuoksi.</seg>
<seg id="19">Hoggille myönnettiin vapautus takuita vastaan tässä asiassa, mutta hänet pidettiin tutkintavankeudessa muihin perusteisiin vedoten.</seg>
<seg id="20">Hogg lisättiin seksuaalirikollisten rekisteriin jo ennen tuomion julistamispäivää.</seg>
</p>
</doc>
<doc sysid="ref" docid="telegraph.236835" genre="news" origlang="en">
<p>
<seg id="1">Zimbabwen Robert Mugabe pitää väärän puheen parlamentissa</seg>
<seg id="2">Afrikan vanhin valtionpäämies Mugabe kaatui puhujakorokkeelle johtaneissa portaissa aiemmin tänä vuonna.</seg>
<seg id="3">Mugabe ei loukkaantunut, mutta video tapahtuneesta levisi nopeasti sosiaalisessa mediassa.</seg>
<seg id="4">Parlamentin avajaisia varjostivat myös väitteet oppositiopuolueen lainsäätäjien väitteet siitä, että he ovat saaneet nimettömiä tappouhkauksia, joissa heitä varoitetaan buuaamasta Mugabelle hänen puheenvuoronsa aikana.</seg>
<seg id="5">Viime kuussa kansanedustajat buuasivat ja keskeyttivät välihuudoilla presidentin valtion tilannetta koskevan puheen parlamentissa. Presidentti piti saman puheen tiistaina.</seg>
<seg id="6">MDC-puolueen (Movement for Democratic Change) piiskuri Innocent Gonese totesi seitsemän oppositiopoliitikon saaneen tekstiviestejä, joissa heitä kehotetaan olemaan häiritsemättä Mugaben puheenvuoroja.</seg>
<seg id="7">"Viesti on lähetetty tuntemattomasta numerosta, mutta viestin otsikko on "kuolema", Gonese kertoi toimittajille Mugaben puheen jälkeen.</seg>
<seg id="8">Viestissä varoitetaan vastaanottajia siitä, että parlamentin ulkopuolella edustajat eivät enää ole immuniteetin piirissä.</seg>
<seg id="9">Puolueen piiskurin mukaan Morgan Tsvangirain johtama puolue on huolissaan poliitikkoihin kohdistuneista uhkauksista.</seg>
</p>
</doc>
<doc sysid="ref" docid="telegraph.236852" genre="news" origlang="en">
<p>
<seg id="1">Hewlett-Packard vähentää jopa 30 000 työpaikkaa</seg>
<seg id="2">Hewlett-Packard aikoo vähentää 25 000–30 000 työpaikkaa osana yrityspalveluliiketoiminnan uudelleenjärjestely- ja säästötoimia.</seg>
<seg id="3">HP jakautuu kahteen pörssiyhtiöön myöhemmin tänä vuonna ja eriyttää tietokone- ja tulostinliiketoiminnan nopeammin kasvavista yrityslaitteisto- ja palvelutoiminnoista.</seg>
<seg id="4">HP:n tiedotteen mukaan yhtiö kirjaa järjestelyistä 2,7 miljardin dollarin kertaluonteiset kulut neljännestä vuosineljänneksestä alkaen.</seg>
<seg id="5">"Uudelleenjärjestelyt mahdollistavat kilpailukykyisemmän ja kestävän kustannusrakenteen uudelle Hewlett Packard Enterpriselle", kertoi HP:n toimitusjohtaja Meg Whitman, joka johtaa yhtiötä jakautumisen jälkeen.</seg>
<seg id="6">"Hewlett Packard Enterprise tulee olemaan nykyistä HP:tä pienempi ja keskittyneempi yhtiö, ja meillä on laaja ja syvä portfolio liiketoimintoja, jotka auttavat yrityksiä siirtymään uudenlaiseen liiketoimintatyyliin". Whitman sanoi.</seg>
<seg id="7">"Omana yhtiönä asemamme on parempi kuin koskaan ja pystymme paremmin vastaamaan asiakkaidemme muuttuviin tarpeisiin ympäri maailman."</seg>
<seg id="8">Hewlett Packard Enterprisen vuotuinen liikevaihto on yli 50 miljardia dollaria ja yritys keskittyy missionsa mukaan toimittamaan ainutlaatuisia integroituja teknologiaratkaisuja yrityksille.</seg>
<seg id="9">Stanfordin yliopiston kasvattien Bill Hewlettin ja Dave Packardin 1930-luvulla perustama yritys jakautuu nyt kahtia. Kaksikko perusti elektroniikkayrityksen Palo Altossa sijaitsevassa autotallissa, jota pidetään nykyään Piilaakson syntysijana.</seg>
<seg id="10">HP:ssä on toteutettu massiivisia uudelleenjärjestelyjä, kun perinteisistä pöytätietokoneista ollaan siirtymässä mobiililaitteisiin.</seg>
<seg id="11">Maailman toiseksi suurimman tietokonevalmistajan ja Yhdysvaltain suurimpiin teknologiayrityksiin kuuluvan HP:n muutokset ovat uusin siirto alalla, jolla uskotaan, että keskittyminen tuo menestystä.</seg>
</p>
</doc>
<doc sysid="ref" docid="telegraph.236920" genre="news" origlang="en">
<p>
<seg id="1">Arsenalin kapteeni Mikel Arteta: Joukkueen on tuettava loukkaantunutta Jack Wilshereä ennen Dinamo Zagrebin kohtaamista</seg>
<seg id="2">Wenger on myös painottanut Wilsherelle, että on vasta syyskuu. Jos kaikki sujuu kuntoutussuunnitelman, ei ole syytä, miksi hän ei voisi palata jo joulukuussa kentälle.</seg>
<seg id="3">Paras mahdollinen skenaario tarkoittaa sitä, että Wilshere joutuu varmasti jättämään väliin ainakin seuraavat neljä Englannin maajoukkuepeliä. Miehen historian tuntien hänen osallistumisensa Euroopanmestaruuskilpailuihin on selkeästi epäselvää.</seg>
<seg id="4">Viimeisimmän ongelman suurin harmi on se, että Wilshere päätti viime kauden vahvasti nilkkavamman jälkeen ja näytti palanneen entiseen teräänsä uuden kauden alla.</seg>
<seg id="5">"Tällainen vamma ei uhkaa uraa", Wenger totesi.</seg>
<seg id="6">"Luu ei parantunut kunnolla.</seg>
<seg id="7">Kyse ei ole vakavasta vammasta.</seg>
<seg id="8">Tämä oli pelkkä onnettomuus.</seg>
<seg id="9">Se ei liittynyt hänen nilkkoihinsa tai aiempiin loukkaantumisiin."</seg>
<seg id="10">Lääketieteellisesti asia voi olla näin, mutta kuten Wengerkin totesi, lisävammoja voi tulla, kun pelaaja yrittää palata kentälle kesken kauden.</seg>
<seg id="11">Tässä on myös havaittavissa epämiellyttävä säännönmukaisuus.</seg>
<seg id="12">Premier Injuries Ltd listaa 23 erilaista vaivaa siitä lähtien, kun Wilshere debytoi kuusi vuotta sitten.</seg>
<seg id="13">Hän pelasi myös Arsenalin riveissä vain 65:ssä yhteensä 157 liigaottelusta viiden viime kauden aikana.</seg>
<seg id="14">Arsenalin laajempi kuva on se, että kaudesta 2007–2008 lähtien kuudella kahdeksasta kaudesta joukkue on ollut toinen eniten loukkaantumisten takia rahaa menettäneistä joukkueista.</seg>
<seg id="15">Wenger hyväksyy mahdollisen noidankehän, mutta Arsenal uskoo, viime kaudella parantunut loukkaantumistilasto jatkaa kehittymistä parempaan suuntaan.</seg>
<seg id="16">"Joskus loukkaantumisen jälkeiseen paluuseen voi liittyä haavoittuva ajanjakso, jolloin on vahvistettava kehoa ja haettava kilpailuvaltteja", Wenger sanoi.</seg>
<seg id="17">"Jack on nuori, joten hän kyllä selviää tästä.</seg>
<seg id="18">Toivon, että hän saa kehonsa tasapainoon. Uskon siihen, ja sen myötä hänen uransa jatkuu sellaisena, jonka hän ansaitsee."</seg>
<seg id="19">Arsenal aloittaa Mestarien liigan urakkansa keskiviikkoiltana Dinamo Zagrebia vastaan. Sen jälkeen joukkue kohtaa Chelsean lauantaina ja Tottenham Hotspurin seuraavana keskiviikkona. Wenger valmistelee pieniä muutoksia kokoonpanoon.</seg>
<seg id="20">Héctor Bellerín ja Aaron Ramsey eivät ole matkustaneet Kroatiaan, joten Mathieu Debuchy ja Arteta ovat todennäköiset aloittajat.</seg>
<seg id="21">Wenger voi myös laittaa aloituskokoonpanoon Kieran Gibbsin ja Olivier Giroudin Nacho Monrealin ja Theo Walcottin tilalle.</seg>
<seg id="22">"Yritän huolehtia joukkueen tasapainosta ja antaa lepoaikaa sitä tarvitseville", Wenger mainitsi.</seg>
<seg id="23">Vaikka Arsenal on selkeä suosikki F-ryhmän jatkajaksi, Maksimir Zagrebissa on Euroopan pelottavimpia stadioneja.</seg>
<seg id="24">Dinamo on myös ollut voittamaton 41 pelin ajan joukkueen.</seg>
<seg id="25">Stadionia ravisteli tiistai-iltana, kun maa vavahteli voimakkuudella 3,2 Richterin asteikolla.</seg>
<seg id="26">Järistys oli kymmenes Zagrebissa tänä vuonna.</seg>
<seg id="27">Wenger uskoo, että Arsenal on oppinut viime kauden läksynsä jouduttuaan taipumaan Monacolle. Häntä motivoi myös edelleen kaukainen toive joukkueen luotsaamisesta kohti Euroopan mestaruutta.</seg>
<seg id="28">"Meillä on valtava energialataus", Wenger sanoi.</seg>
<seg id="29">"Arsenalin kohdalle ei vielä ole osunut tätä titteliä.</seg>
<seg id="30">Olimme hyvin lähellä vuonna 2006. Toisaalta olen kokemuksen myötä myös realisti.</seg>
<seg id="31">Olemme kunnianhimoisia mutta emme uneksijoita."</seg>
</p>
</doc>
<doc sysid="ref" docid="telegraph.237035" genre="news" origlang="en">
<p>
<seg id="1">FriendsFest: komediasarja, joka opetti meille totuuksia miesten välisestä ystävyydestä</seg>
<seg id="2">Samankaltainen kuvaus loistaa poissaolollaan muissa sarjoissa. Se on huomionarvoista, etenkin kun huomioidaan, että miesten tarve avautua on suurempi kuin koskaan ja nuorten miesten itsemurhatilastot ovat korkeimmillaan 15 vuoteen.</seg>
<seg id="3">Vuonna 2013 itsemurha oli 20–45-vuotiaiden miesten merkittävin kuolinsyy Isossa-Britanniassa. Itsemurha on kolme kertaa yleisempää miesten kuin naisten keskuudessa.</seg>
<seg id="4">Campaign Against Living Miserably (CALM) tarttuu ongelmaan julistamalla vuoden 2015 miesten vuodeksi. Kampanjalla pyritään haastamaan kulttuuri, joka estää miehiä hakemasta tarvitsemaansa apua.</seg>
<seg id="5">Ystävyys on haasteen perimmäinen ajatus.</seg>
<seg id="6">Tuoreessa tutkimuksessa haastateltiin 2 000:ta lukiolaista. Tutkimuksen mukaan masennusoireista kärsivien paranemismahdollisuudet ovat paremmat, jos heidän ympärillään on riittävästi terveitä ihmisiä.</seg>
<seg id="7">Myös oireettomien henkilöiden sairastumistodennäköisyys puolittui, jos heidän lähipiirissään oli henkilöitä, joilla ei ole mielenterveysongelmia.</seg>
<seg id="8">Kaiken perustana ovat kuitenkin ystävyyssuhteet.</seg>
<seg id="9">Nykyajan viestintää dominoi sosiaalinen media, ja viestintätyyli on usein sisältöä tärkeämpää. Nopeaa reagointia pidetään usein tärkeämpänä kuin merkityksellistä kontaktia.</seg>
<seg id="10">Elämän digitalisoitumisen myötä tarve vaikuttaa vahvalta, hauskalta ja menestyvältä kaksinkertaistui, vaikka eristyminen on todellisuutta.</seg>
<seg id="11">Pinnalliseen menestykseen liittyvät ulkoapäin tulevat arvot, raha, imago ja yhteiskunnallinen asema. Nämä kaikki vievät huomiota sisäisiltä arvoilta ja luontaiselta henkilökohtaisen kasvun ja ystävyyden kaipuultamme. Sisäiset arvot vaikuttavat syvemmin mielenterveyteemme.</seg>
<seg id="12">Eräs videopelialan miljonääri totesi äskettäin, ettei rahalla todellisuudessa voi ostaa onnea.</seg>
<seg id="13">Frendien hienous olikin siinä, että sarja käänsi painopisteen päälaelleen.</seg>
<seg id="14">Ketään sarjan hahmoista ei määritelty ammatin vaan persoonallisuuden mukaan. Tämä näkyi ystävyyssuhteissa.</seg>
<seg id="15">Sarjassa esitettiin humoristisesti Joey ja Chandler halailemassa tai katselemassa jalkapalloa tv-tuoleillaan. Näimme myös Rossin usein kaipaamassa Racheliä. Oli selvää, että miehet pystyivät samaistumaan tähän, vaikka he eivät pidättäytyvätkin tuntemasta täysillä.</seg>
<seg id="16">Eräs vapaaehtoistyöntekijä selitti minulle asian näin: "Kuunnellessani masentuneita ja itsemurhaa pohtivia ihmisiä minulle on käynyt selväksi, kuinka paljon ystävien pienimmätkin reaktiot voivat merkitä.</seg>
<seg id="17">Meihin yhteyttä ottavat miehet eivät usein pysty puhumaan ystävilleen.</seg>
<seg id="18">Perinteinen ajatus siitä, että miesten kuuluu pärjätä, on vahva. Miestä pidetään helposti heikkona, jos hän puhuu ongelmistaan."</seg>
<seg id="19">"Frendit on yksi niistä sarjoista, joissa esitetään pitkän aikavälin selviytymismekanismeja.</seg>
<seg id="20">Sarjassa miesten välisen ystävyyden pieniä hetkiä korostettiin.</seg>
<seg id="21">Puhelimen välityksellä voin tarjota apua ulkopuolelta epätoivon hetkenä, mutta pitkän aikavälin tukea saadaan ystävien ja perheen muodostamalta lähipiiriltä."</seg>
<seg id="22">Comedy Centralin FriendsFestin kunniaksi sarjan lavasteet on herätetty eloon. Jos siis osallistut tapahtumaan tänä viikonloppuna, kannattaa viedä ystävät kahville Central Perkiin.</seg>
<seg id="23">Tai tee jotain vielä parempaa. hymyile ja tervehdi, jos näet jonkun istumassa yksin Starbucksissa.</seg>
<seg id="24">Koskaan ei tiedä, miten tärkeä ystävyyssuhde siitä voi kehkeytyä.</seg>
<seg id="25">Comedy Central lähettää koko Frendit-sarjan – kaikki 236 jaksoa – #FriendsFestin kunniaksi</seg>
</p>
</doc>
<doc sysid="ref" docid="thelocal.26889" genre="news" origlang="en">
<p>
<seg id="1">Di Marian osuma auttoi PSG:n kukistamaan Malmön</seg>
<seg id="2">Angel Di Maria juhlii Blaise Matuidin ja Edinson Cavanin kanssa tehtyään maalin Malmötä vastaan.</seg>
<seg id="3">Angel Di Maria onnistui maalinteossa Mestarien liiga -debyytissään ja auttoi PSG:tä lyömään ruotsalaisjoukkue Malmön tiistaina.</seg>
<seg id="4">Lue peliraportti ja -arvio.</seg>
<seg id="5">Angel Di Maria ja Edinson Cavani olivat iskussa, kun Paris Saint-Germain aloitti työnsä Mestarien liigassa lyömällä Malmön Parc des Princes -stadionilla tiistaina.</seg>
<seg id="6">Di Maria teki maalin, kun debyyttipeliä oli pelattu alle neljä minuuttia. Hän vahvisti Ranskan mestareiden asemaa heti kättelyssä. PSG kuitenkin tyri useita maalipaikkoja ennen kuin lopulta pystyivät lisäämään johtoaan: Cavani maalasi, kun peliä oli pelattu 60 minuuttia.</seg>
<seg id="7">A-lohkossa ovat myös Real Madrid ja Shakhtar Donetsk, joten PSG tarvitsi vahvan alun Ruotsin mestaria vastaan. PSG ei tavoittele vain jatkopaikkaa pudotuspeleissä, vaan se haluaa myös parannella asemiaan neljännesvälieriä varten kolmessa jäljellä olevassa ottelussa.</seg>
<seg id="8">Vaikka SPG nappasi pisteet, ottelu ei ollut täydellinen Laurent Blancin luotsaaman joukkueen näytös. Zlatan Ibrahimovic hukkasi maalinedustapaikan ja mies joutui vaihtoon, kun vastassa oli hänen entinen kotiseuransa, jossa mies aloitti huikean uransa vuonna 1999.</seg>
<seg id="9">"Mestarien liigassa ei ole helppoa voittaa kotona tai vieraissa, joten 2–0-voitto ja hyvät otteet antavat hyvän pohjan, vaikka meille jäikin vielä petrattavaa kauden varalle", Blanc totesi.</seg>
<seg id="10">"Tämä tietää hyvää.</seg>
<seg id="11">Janosimme voittoa ja pystyimme siihen. Harmittaa tosin, että emme pystyneet yhteen tai kahteen lisämaaliin."</seg>
<seg id="12">Ibrahimovic palasi joukkueen riveihin loukkaantumisen jälkeen. Joukkue joutui viikonloppuna tyytymään 2–2-tasapeliin Ligue 1 -sarjassa Bordeaux'ta vastaan. Di Maria jätti kuitenkin Ibrahimovicin varjoonsa neljän minuutin kohdalla.</seg>
<seg id="13">Viime kuussa Manchester Unitedista PSG:n riveihin siirtynyt argentiinalaislaituri nimettiin PSG:n ratkaisijaksi, joka nostaa joukkueen uudelle tasolle Euroopassa. Hän todisti olevansa nimityksen arvoinen kiidättäessään pallon Marco Verrattin syötöstä Malmön puolustuksen ohi ja laukoi sitten tarkan osuman maalin takakulmaan Johan Wilandin ohitse.</seg>
<seg id="14">PSG:n murskavoittoa odottaneet joutuivat kuitenkin pettymään.</seg>
<seg id="15">Malmö kukisti Celticin pudotuspeleissä, marssitti kentälle yhdeksän kansainvälisen tason pelaajaa aloituksesta lähtien. Viiden miehen puolustuksen ja kahden hyökkääjän taktiikalla pelaava joukkue oli vaikea voitettava.</seg>
<seg id="16">Nikola Djurdjicin laukaus meni niukasti ohi Kevin Trappin maalin takatolpasta pelin 34. minuutilla. Joukkue ei hyökännyt kovin aktiivisesti.</seg>
<seg id="17">Sen sijaan PSG sortui turhaan syöttelyyn ja heikkoon viimeistelyyn, eikä vähiten Ibrahimovic, joka menetti viisi maalipaikkaa pelkästään ensimmäisellä puoliajalla. Heti toisen puoliajan alussa Ibrahimovicin potkun syötti maalin perukoille Cavani.</seg>
<seg id="18">Ibrahimovic kuitenkin osoitti kyntensä syöttöpelissä. Ibrahimovicin syötöstä Di Maria ampui kierrepotkun Wilandin ohitse 52 minuutin kohdalla.</seg>
<seg id="19">Toinen maali syntyi kreivin aikaan Cavanin ansiosta. Kuudetta kauttaan pelaava uruguaylainen ampui täysosuman, kun Ibrahimovic syötti hänelle vasemman laitahyökkääjän Maxwellin potkusta.</seg>
<seg id="20">Malmön kiri päättyi toiseen maaliin, ja vain Wilandin huipputorjunta David Luizin lähietäisyydeltä ampumaan laukaukseen piti lukemat kurissa, ja vaihtopenkiltä tulleen Ezequiel Lavezzin maali hylättiin aivan loppumetreillä.</seg>
<seg id="21">Malmön luotsi Åge Hareide myönsi jälkeenpäin, että PSG oli omaa luokkaansa. "Pelasimme edellisen Mestarien liigan pelin viime vuoden joulukuussa.</seg>
<seg id="22">Sen jälkeen olemme pelanneet vain Ruotsin liigassa, jossa taso ei ole sama.</seg>
<seg id="23">Karsinnat eivät riitä.</seg>
<seg id="24">Hatunnosto pariisilaisille.</seg>
<seg id="25">Tämä oli heiltä huippuottelu."</seg>
</p>
</doc>
<doc sysid="ref" docid="thelocal.26922" genre="news" origlang="en">
<p>
<seg id="1">Glencore kerää osakeannilla 2,5 miljardia dollaria</seg>
<seg id="2">Sveitsiläinen kaivosjätti Glencore, jota laskevat raaka-aineiden hinnat koettelivat, keräsi keskiviikon osakeannissa 2,5 miljardia Yhdysvaltain dollaria osana velkojen vähentämisstrategiaansa.</seg>
<seg id="3">Lontoon pörssiin listautunut Glencore totesi lausunnossaan myyneensä uusia osakkeita noin 1,6 miljardin punnan arvosta vähentääkseen velkoja.</seg>
<seg id="4">Yrityksen markkina-arvo laski tänä vuonna 57 prosenttia. Yritys painii raaka-aineiden hinnanromahduksen kanssa, kun Kiinan talouden taantuma haittaa kysyntää ja rasittaa markkinoita.</seg>
<seg id="5">Osakeannin myötä Glencoren osakehinta kipusi Lontoon pörssin kärkeen keskiviikkona aamun alkajaisiksi.</seg>
<seg id="6">Osake nousi 2,77 prosenttia 131,60 penniin FTSE 100 -indeksissä, joka avautui 0,69 prosentin nousuun.</seg>
<seg id="7">Glencore ilmoitti viime viikolla aikeistaan kerätä osakeannilla 2,5 miljardia dollaria osana strategiaa, jolla se pyrkii pienentämään 30 miljardin dollarin velkaansa kolmanneksella.</seg>
<seg id="8">Yritys myi uusia osakkaita 125 pennin hintaan, missä on 2,4 prosenttia laskua tiistain sulkeutumishinnasta.</seg>
<seg id="9">Yritys laski liikkeeseen 1,3 miljardia osaketta, joiden yhteisarvo on jopa 9,99 prosenttia koko konsernista.</seg>
<seg id="10">Huoli Kiinan talouden taantuman jatkumisesta on saanut rautamalmin hinnan romahtamaan puoleen, kun taas hiilen, kuparin ja muiden hyödykkeiden lasku on ollut 20–40 prosenttia.</seg>
</p>
</doc>
<doc sysid="ref" docid="timemagazine.42715" genre="news" origlang="en">
<p>
<seg id="1">Valkoinen talo vahvistaa Xi Jinpingin Washingtonin-vierailun</seg>
<seg id="2">Valkoisen talon tiistaina julkaisemassa tiedonannossa vahvistetaan, että Kiinan presidentti Xi Jinping matkustaa valtiovierailulle Yhdysvaltoihin kuun lopulla.</seg>
<seg id="3">Xi Jinping saapuu ensimmäiselle viralliselle vierailulleen Washingtoniin 25. syyskuuta. Kyseessä on vastavierailu presidentti Barack Obaman vierailtua Pekingissä viime marraskuussa.</seg>
<seg id="4">Valtioiden päämiesten kahdenvälisten keskustelujen jälkeen Yhdysvaltain presidentti ja presidentin puoliso Michelle Obama järjestävät Xi Jinpingille ja hänen vaimolleen Peng Liyuanille illalliset valtiovierailun kunniaksi.</seg>
<seg id="5">"Presidentti Xi Jinpingin vierailu antaa mahdollisuuden laajentaa Yhdysvaltain ja Kiinan välistä yhteistyötä monenlaisten kumpaakin osapuolta kiinnostavien maailmanlaajuisten, alueellisten ja kahdenvälisten aiheiden alueella. Samalla presidentti Barack Obamalla ja presidentti Xi Jinpingillä on mahdollisuus rakentaviin keskusteluihin aiheista, joista ollaan erimielisiä", Valkoisen talon tiedonannossa todetaan.</seg>
<seg id="6">Xi Jinpingin vierailusta ilmoitettiin ensimmäisen kerran helmikuussa, ja hänen odotetaan piipahtavan Seattlessa tapaamassa useita yhdysvaltalaisia tekniikan alan johtajia. Seattlesta presidentin matka jatkuisi ensin Washingtoniin ja sieltä New Yorkiin YK:n yleiskokoukseen 28. syyskuuta.</seg>
<seg id="7">Obaman ja Xin odotetaan ottavan esille useita kiistanalaisia aiheita, kuten Washingtonin huolen Kiinan väitetystä kybervakoilusta ja maan lisääntyneistä toimista kiistellyillä vesialueilla Etelä-Kiinan merellä.</seg>
</p>
</doc>
<doc sysid="ref" docid="upi.74672" genre="news" origlang="en">
<p>
<seg id="1">Matt Damon vähättelee diversiteettiä elokuvanteossa</seg>
<seg id="2">Matt Damon keskusteli kiivaasti afroamerikkalaisen Effie Brownin kanssa ja totesi, että diversiteettiä ei tarvita kameran takana.</seg>
<seg id="3">Sunnuntai-iltana esitetyssä HBO:n Project Greenlight -sarjan jaksossa kokenut näyttelijä keskeytti Brownin, kun tämä selitti, miten tärkeää on huomioida eri näkemykset projektiin valitun käsikirjoituksen tummaihoisen päähenkilön kohdalla.</seg>
<seg id="4">"Moninaisuus huomioidaan elokuvan roolituksessa, ei ohjelman roolituksessa", Damon väitti.</seg>
<seg id="5">Brown puuskahti tyrmistyneenä ja loukkaantuneena väitteestä. "Vau, selvä se", nainen totesi Yksin Marsissa -elokuvaa tähdittäneen Damonin kommentin jälkeen.</seg>
<seg id="6">Damon ja Brown olivat muiden tuottajien Ben Affleckin ja Farrellyn veljesten kanssa kokoontuneet keskustelemaan kisan finalisteista.</seg>
<seg id="7">"Kuka ikinä onkaan ohjaaja, haluaisin kannustaa miettimään, miten Harmonyn hahmo esitetään", Brown totesi aluksi.</seg>
<seg id="8">"Ainoa tummaihoinen hahmo on prostituoitu, joka harrastaa seksiä valkoihoinen parittajansa kanssa".</seg>
<seg id="9">Dear White People -elokuvan tuottaja kannatti Leo Angelosta ja Kristen Brancacciota elokuvan ohjaajiksi. Damon vastasi tylysti, että kaksikon valinta voisi johtaa ei-haluttuun lopputulokseen.</seg>
<seg id="10">Kun keskustelu esitettiin televisiossa, sosiaalinen media räjähti Damonin paheksuvista kommenteista.</seg>
<seg id="11">Twitter-käyttäjä MrPooni ilmaisi suuttumuksensa kohtauksesta suorin sanoin: "Se, että Matt Damon puhuu ainoan tummaihoisen henkilön päälle selittääkseen, mitä moninaisuus on, on niin valkoihoisuutta korostavaa, että tekee kipeää."</seg>
<seg id="12">Tviittiä jaettiin yli 5 000 kertaa, ja siitä tykättiin 4 000 kertaa.</seg>
<seg id="13">Damonin kommentit osuvat aikaan, jona ihmisrotujen tasapuolinen edustus mediassa on ykköspuheenaiheita.</seg>
<seg id="14">Sen jälkeen, kun teini-ikäinen Michael Brown kuoli valkoihoisen poliisin luodista vuonna 2014. Black Lives Matter -liike sai kannatusta kautta maan. Liike pyrkii lopettamaan lainsäätäjien ja viranomaisten tummaihoisten syrjivän kohtelun.</seg>
<seg id="15">Helmikuussa laulaja Prince viittasi liikkeeseen esitellessään vuoden albumiehdokkaat Grammy-gaalassa.</seg>
<seg id="16">"Albumeilla on yhä väliä", hän totesi.</seg>
<seg id="17">"Aivan kuten kirjoilla ja tummaihoisten elämällä, albumeilla on yhä väliä."</seg>
<seg id="18">Äskettäin Black Lives Matter -liike julkaisi lausunnon vastauksena Fow Newsin Elisabeth Hasselbeckin kysymykseen siitä, pitäisikö kyseistä ryhmää luonnehtia viharyhmäksi.</seg>
<seg id="19">"Black Lives Matter -verkosto on rakkauteen perustuva ryhmä", liikkeen johto totesi.</seg>
<seg id="20">Damon on yksi niistä viihdetaiteilijoista, tuottajista ja mediamoguleista, jotka on kutsuttu paavin luokse keskustelemaan katolisen kirkon kuvasta länsimaissa.</seg>
<seg id="21">Ei ole tiedossa, onko Damon vastannut kutsuun myöntävästi.</seg>
</p>
</doc>
<doc sysid="ref" docid="upi.74682" genre="news" origlang="en">
<p>
<seg id="1">American Ninja Warrior -sarjassa ensimmäinen voittaja</seg>
<seg id="2">Ammattikiipeilijä ja astioidenkerääjä Isaac Caldiero vei ensimmäisen American Ninja Warrior -tittelin maanantaina ja kuittasi voitostaan miljoonan dollaria.</seg>
<seg id="3">Tv-sarjan juuri päättyneellä seitsemännellä kaudella selvitettiin ensimmäistä kertaa kaikki annetut tehtävät.</seg>
<seg id="4">Kauden viimeisessä jaksossa Caldiero ja kuvaaja Geoff Britten selvisivät viimeiselle kierrokselle.</seg>
<seg id="5">Viimeisessä tehtävässä miesten oli kivuttava 23-metristä köyttä ylös asti 30 sekunnissa.</seg>
<seg id="6">Britten selvitti tehtävän ensimmäisenä annetussa ajassa. Hän oli ensimmäinen kilpailija, joka on suorittanut American Ninja Warrior -kisan neljännen vaiheen hyväksytysti. Caldiero kuitenkin suoriutui tehtävästä kolme sekuntia nopeammin ja nousi voittajaksi.</seg>
<seg id="7">Caldiero kertoi tiukan taiston jälkeen E!Newsille olevansa yhä shokissa napattuaan miljoonan dollarin potin.</seg>
<seg id="8">"Voittosumma on uskomaton, sillä en ole koskaan tienannut yli 10 000 dollaria vuodessa", hän totesi E!:n haastattelussa voittopotistaan.</seg>
<seg id="9">"Yhtäkkiä, en pysty edes kuvittelemaan, mitä tästä seuraa, tulevaisuus on aivan auki."</seg>
<seg id="10">Vastaava tuottaja Kent Weed jutteli The Hollywood Reporter -lehdelle finaalista ja siitä, miksi Britteniä ei palkita, vaikka hän oli ensimmäinen kilpailija, joka on selvittänyt kaikki tehtävät.</seg>
<seg id="11">"Sääntöjen mukaan nopein voittaa palkintorahat.</seg>
<seg id="12">Jos useampi kilpailija selvittää kaikki tehtävät, nopein voittaa", Weed selitti.</seg>
<seg id="13">"Rahapalkinto on toki upea ja mullistaa elämän, mutta myös Britten saa suorituksestaan tyydytystä.</seg>
<seg id="14">En usko, että hän jää hautomaan asiaa sen enempää.</seg>
<seg id="15">Hän on vain tyytyväinen suoritukseensa.</seg>
<seg id="16">Hän on saanut faneilta runsaasti ylistystä osakseen.</seg>
<seg id="17">Britten on mahtava tyyppi, jolle perhe on tärkeä.</seg>
<seg id="18">Hänen lapsensa ja vaimonsa pitävät häntä sankarina.</seg>
<seg id="19">Geoff kertoi minulle, että koska hän ei itse voittanut, hän soi voiton mieluiten juuri Isaacille.</seg>
<seg id="20">Hän myös uskoo, että Isaac olisi ajatellut hänestä samoin, jos tilanne olisi ollut toinen."</seg>
<seg id="21">America Ninja Warrior uusiutui kahdeksannelle kaudelle, jonka kuvaukset alkavat keväällä 2016.</seg>
</p>
</doc>
<doc sysid="ref" docid="upi.74799" genre="news" origlang="en">
<p>
<seg id="1">Detroit Tigers puristi voiton Minnesota Twinsistä</seg>
<seg id="2">MINNEAPOLIS -- Detroit Tigersilla ei ole erityisen mukavia kokemuksia kauden toisella puoliskolla.</seg>
<seg id="3">Baseballin parhaimpiin joukkueisiin kuuluva Tigers on nyt American League Centralin viimeisellä sijalla.</seg>
<seg id="4">Joukkue kuitenkin onnistui tiistaina lyömällä Minnesota Twinsin Target Fieldillä.</seg>
<seg id="5">Twins menetti mahdollisuutensa nousta Houston Astrosin tuntumaan taistelemaan pudotuspelien toisesta villi kortti -paikasta.</seg>
<seg id="6">Detroit palasi, vaikka vain yhdeksi illaksi, voiton makuun, mikä on ollut kauden toisella puoliskolla kiven takana.</seg>
<seg id="7">"Jokainen voitto on mukava, miten tahansa se saavutetaankin", Tigers-luotsi Brad Ausmus sanoi.</seg>
<seg id="8">Tigersin syöttäjä Alfredo Simon piti pintansa, kun Detroit onnistui kolmesti kahdessa ensimmäisessä vuoroparissa, kerran kuudennessa ja vielä kerran yhdeksännessä vuoroparissa.</seg>
<seg id="9">Simon (13-9) syötti 6 1/3 vuoroa hyvää peliä ja päästi kolme juoksua.</seg>
<seg id="10">Hän on saanut vasta kolme hyvää alkua yhdeksällä ulkovuorolla.</seg>
<seg id="11">"Haluan vain päättää kauden vahvasti tänä vuonna", Simon sanoi.</seg>
<seg id="12">"Vaihtopelaajan on vaikeaa heittää joka pelissä, ja siksi haluan syöttää kuudenteen vuoroon asti."</seg>
<seg id="13">Tigersin syöttäjän sijaislyöjä Victor Martinez sai kolme osumaa ja löi kaksi juoksua, jotka olivat hänen ensimmäiset lyödyt juoksunsa elokuun puolivälin jälkeen.</seg>
<seg id="14">Kyseessä oli Martinezin ensimmäinen kolmen osuman ilta sen jälkeen, kun hän sai neljä osumaa Seattle Marinersia vastaan 6. heinäkuuta.</seg>
<seg id="15">"Hän löi hyvin", Ausmus totesi.</seg>
<seg id="16">"Hän näyttää hyvältä lyöntiharjoituksissa ja säilytti vireen pelissä."</seg>
<seg id="17">Seitsemännen vuoroparin jälkimmäisellä vuorolla Twinsillä oli parhaat mahdollisuudet päästä takaisin peliin.</seg>
<seg id="18">Keskikoppari Byron Buxton aloitti vuoron kahden pesän osumalla lähelle vasenta sivurajaa suuntautuneella lyönnillä.</seg>
<seg id="19">Oikea koppari Aaron Hicks löi uhrautumislyönnin, ja Simon otti vuoroon kakkosen Brian Dozierin, joka otti kolme suoraa syöttöä ennen kuin hänen tilalleen tuli vasenkätinen Blaine Hardy.</seg>
<seg id="20">Herdy sai vapaataipaleen Mauerille. Tulokas syöttäjän sijaislyöjä Miguel Sano löi kahden pesän osuman. Hänen jälkeensä vuoroon tuli oikeakätinen Drew VerHagen.</seg>
<seg id="21">Kun kentällä oli kaksi juoksijaa, VerHagen sai kolmosen Trevor Plouffenin polttamaan kaksi pelaajaa.</seg>
<seg id="22">Major League -joukkue johti 27. kertaa tällä kaudella, kun Plouffe poltti kaksi pelaajaa.</seg>
<seg id="23">Kun Detroit oli lyönyt varmentavan juoksun yhdeksännen vuoron ensimmäisellä vuorolla, Tigersin viimeistelijä Bruce Rondon iski kahden juoksun lyönnin, ja tilanne oli 5–4.</seg>
<seg id="24">Oikeakätinen syöttäjä kuitenkin heitti kolme suoraa syöttöä ja pystyi pitämään joukkueensa aseman.</seg>
<seg id="25">Detroit hyödynsi sen, että Phil Hughes oli hieman ruosteessa.</seg>
<seg id="26">Tigers sai kolme juoksua kahdella ensimmäisellä vuoroparilla oikeakätistä konkaria vastaan, joka oli juuri päässyt loukkaantuneiden listalta takaisin kentille. Mies oli sivussa kuukauden päivät selkätulehduksen takia.</seg>
<seg id="27">"Alku ei tietenkään ollut sellainen kuin olisin toivonut. Pelin edetessä alkoi kuitenkin tuntua mukavammalta, ja pystyin kelpo suoritukseen ja muutamaan hyvään syöttöön kolmannessa vuoroparissa", Hughes sanoi.</seg>
<seg id="28">Päästyään johtoon Hughes antoi yhden pesän osuman kakkoselle Ian Kinslerille ensimmäisessä vuoroparissa.</seg>
<seg id="29">Oikea koppari J.D. Martinezin vapaataipale toi Victor Martinezille pelin ensimmäisen tuodun juoksun.</seg>
<seg id="30">Victor Martinezin 0/21-putki katkesi, kun joukkueella oli pelaajia pesillä.</seg>
<seg id="31">Kolmosen Nick Castellanos sai seuraavaksi yhden pesän osuman, yhden juoksun, mutta Victor Martinez paloi yrittäessään edetä kolmoselle.</seg>
<seg id="32">Tigers lisäsi johtoaan toisessa vuoroparissa. Sieppari James McCann selvisi osumasta kakkospesälle ja Anthony Gose ykköspesälle, jolloin tilanne oli 3–0.</seg>
<seg id="33">"Melkoinen osuma", kommentoi Twins-valmentaja Paul Molitor.</seg>
<seg id="34">"Hän ei osunut erityisen hyvin, mutta lyönti osui sopivaan kohtaan."</seg>
<seg id="35">Syöttövuorossa oli Hughes, joka syötti pisteettömän kolmannen vuoroparin, jonka jälkeen hänet vaihdettiin oikeakätiseen sijaislyöjään A.J. Achteriin.</seg>
<seg id="36">Hughesin saldoksi tuli kolme juoksua, kuusi osumaa, vapaataipale ja neljä suoraa syöttöä.</seg>
<seg id="37">Huomattavaa: Tigersin oikeakätinen lyöjä Anibal Sanchez ei ollut mukana kokoonpanossa lyöntiolkapään revähdyksen takia.</seg>
<seg id="38">Olkapään tutkii tohtori James Andrews, joka leikkasi Sanchezin olkapään vuonna 2007.</seg>
<seg id="39">Sanchez on ollut loukkaantuneiden listalla olkapään revähdyksen vuoksi elokuun puolivälistä asti, ja hänen oli tarkoitus päästä mukaan keskiviikkona.</seg>
<seg id="40">Kun Sanchez ei pelaa, vasenkätinen lyöjä Daniel Norris poistuu loukkaantuneiden listalta ja on mukana aloituskokoonpanossa Twinsiä vastaan.</seg>
<seg id="41">Norris on saanut 1–1 neljässä pelissä sen jälkeen, kun hänet vaihdettiin vasenkätiseen lyöjään David Priceen 30. heinäkuuta.</seg>
<seg id="42">Hän on ollut poissa kokoonpanosta 20. elokuuta lähtien vinon vatsalihaksen revähdyksen takia.</seg>
<seg id="43">Tigers ja Twins päättävät kolmen pelin sarjansa Target Fieldillä keskiviikkona.</seg>
<seg id="44">Norris (2-2, juoksukeskiarvo: 4,43) saa vastaansa Minnesotan oikeakätisen syöttäjän Ervin Santanan (5-4, juoksukeskiarvo: 4,73).</seg>
</p>
</doc>
<doc sysid="ref" docid="xinhuanet.com.20707" genre="news" origlang="en">
<p>
<seg id="1">Xi kehottaa avaamaan talouden muulle maailmalle</seg>
<seg id="2">"Talousjärjestelmän on avauduttava muulle maailmalle kasvun edistämiseksi", totesi presidentti Xi Jinping tiistaina talousreformin ohjausryhmän kokouksessa tiistaina.</seg>
<seg id="3">"Kiinan tulisi sitoutua houkuttelemaan ulkomaisia investointeja ja asiantuntemusta ja kehittää talouden avautumispolitiikkaa", presidentti totesi kokonaisvaltaisen reformin syventämiseksi perustetun keskusjohtoryhmän 16. kokouksessa.</seg>
<seg id="4">"Edistämällä avautumispolitiikkaa ja syventämällä reformeja sysätään liikkeelle uutta pontta ja elinvoimaa talouskasvulle", Xi totesi.</seg>
<seg id="5">Johtoryhmä hyväksyi ohjeet, joihin kuului negatiivinen luettelo, jolla säädellään markkinoillepääsyä, rajavalvontapolitiikan lieventäminen, yksityisen pääoman mukaantulon edistäminen valtion omistamiin yrityksiin sekä kansalaisten rekisteröintijärjestelmän tarkistaminen.</seg>
<seg id="6">Tiedonannon mukaan on tarkoitus laatia negatiivinen lista sektoreista ja yrityksistä, joihin investoiminen on kiellettyä.</seg>
<seg id="7">Järjestelmää testataan asteittain, ja sitä kehitetään testiohjelmien avulla.</seg>
<seg id="8">Tiedonannon mukaan kyseessä on merkittävä muutos, sillä se antaa markkinoille suuremman roolin resurssien kohdentamiseen, lakiin perustuvan liiketoimintaympäristön ja markkinoiden avautumisen.</seg>
<seg id="9">Hallitus lieventää myös yritysten valvontaa ja haluaan näin varmista, että yrityksillä on päätösvalta omasta liiketoiminnastaan.</seg>
<seg id="10">Tiedonannon mukaan Kiina sallii raja-alueilla uusien rajat ylittävien yhteistyömallien kehittämisen sekä uusien mekanismien etsimisen alueellisen kasvun edistämiseksi.</seg>
<seg id="11">Valtion määräysvallassa olevien sektorien avaamisen myötä monet toimialat avautuvat yksityisille investoinneille.</seg>
<seg id="12">"Hallitus ei muuta ulkomaisten investointien politiikkaansa. Se tukee ulkomaista rahoitusta saaneiden yritysten laillisia etuja ja tarjoaa niille parempia palveluita", tiedonannossa todetaan.</seg>
<seg id="13">Lisäksi pysyvän oleskeluluvan hakemista optimoimalla vaatimukset ja virtaviivaistamalla hakuprosessia.</seg>
<seg id="14">Kokouksessa käsiteltiin lisäksi lakimiesten oikeutta harjoittaa ammattiaan ja tuomarien ja syyttäjien tukemista.</seg>
<seg id="15">Kokoukseen osallistuivat myös pääministeri Li Keqiang sekä puoluejohtajat Liu Yunshan ja Zhang Gaoli.</seg>
</p>
</doc>
</refset>
